[
    {
        "title": "Hamas, 'il bilancio a Gaza sale a 21.110 morti'",
        "date_raw": "Wed, 27 Dec 2023 13:46:38 +0100",
        "date": "2023-12-27",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/mediooriente/2023/12/27/hamas-il-bilancio-a-gaza-sale-a-21.110-morti_c4c76be3-d596-4208-9f75-1880bc81939c.html",
        "subtitle": "'Oltre 55 mila i feriti. In 24 ore uccise 195 persone'",
        "content": "\n                                                \n            Sale a 21.110 il bilancio delle\nvittime a Gaza da quando Israele ha iniziato a colpire la\nStriscia in risposta agli attacchi del 7 ottobre compiuti dai\nmiliziani di Hamas. Lo riferisce il ministero della Sanità di\nHamas citato da Al Jazeera.\n                                    \n                                       \n\t\t\t\t   Sempre secondo Hamas, 55.243 palestinesi sono stati feriti e\n7.000 sono ancora dispersi. Inoltre, nelle ultime 24 ore 195\npersone sono state uccise e 325 risultano ferite. \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 12,
        "placed": "Abroad",
        "epoch": 1703723418.671568,
        "language": "IT",
        "source": "ANSA"
    },
    {
        "title": "Cisgiordania, 6 morti in attacco droni Israele su campo profughi",
        "date_raw": "Wed, 27 Dec 2023 04:18:51 +0100",
        "date": "2023-12-27",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/mediooriente/2023/12/27/cisgiordania-6-morti-in-attacco-droni-israele-su-campo-profughi_236ce01b-610a-4c60-8938-df05a59a5feb.html",
        "subtitle": "'Shin Bet: il comandante in loco minacciato dall'estrema destra'",
        "content": "\n                                                \n            L'emittente araba Al Jazeera riporta\nche almeno sei persone sono morte in nell'attacco di droni\nisraeliani sul campo profughi di Nur Shams a est della città di\nTulkarem, in Cisgiordania.\n                                    \n                                       \n\t\t\t\tIntanto il capo dell'agenzia d'intelligence per gli affari\ninterni israeliana Shin Bet, Ronen Bar, ha avvertito che il\ncomandante in capo dell'esercito in Cisgiordania potrebbe essere\na rischio a causa di minacce di estrema destra. Lo riporta\nl'emittente israeliana Channel 12. Bar ha scritto una lettera\nche è stata inviata al primo ministro Benjamin Netanyahu, al\npresidente Isaac Herzog e a tutti i ministri del governo\naffermando che le critiche contro Yehuda Fox \"potrebbero\nconcretizzarsi in una minaccia alla vita del generale\" da parte\ndi \"estremisti e kahaniste\" (seguaci del defunto rabbino Meir\nKahane). \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 21,
        "placed": "Abroad",
        "epoch": 1703723419.2872066,
        "language": "IT",
        "source": "ANSA"
    },
    {
        "title": "Presidente Messico oggi incontra Blinken, in agenda i migranti",
        "date_raw": "Wed, 27 Dec 2023 09:15:20 +0100",
        "date": "2023-12-27",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/americalatina/2023/12/27/presidente-messico-oggi-incontra-blinken-in-agenda-i-migranti_c8511d14-83c6-4840-8694-488ae51f8b5d.html",
        "subtitle": "Ricerca di misure urgenti sui flussi, mentre avanza 'carovana'",
        "content": "\n                                                \n            Con l'obiettivo di\ncontrollare \"l'immigrazione irregolare senza precedenti\" al\nconfine con gli Stati Uniti, una delegazione guidata dal\nsegretario di Stato americano, Antony Blinken, sarà oggi a Città\ndel Messico per negoziare urgentemente alcune misure con il\npresidente messicano, Andrés Manuel López Obrador.\n                                    \n                                       \n\t\t\t\t   Per il governo messicano l'incontro sarà l'occasione per\ncooperare nella \"gestione regolare dei flussi migratori\" e per\ninsistere sulla necessità di mantenere aperti tutti i valichi di\nfrontiera al fine di evitare ripercussioni sul commercio.\n                                    \n                                       \n\t\t\t\t   Solo nel mese di novembre, le autorità di frontiera degli Usa\nhanno arrestato 242mila migranti al confine con il Messico e\nrilevato un aumento storico di arrivi privi di documenti nei\nprimi giorni di dicembre.\n                                    \n                                       \n\t\t\t\t   Intanto, una carovana di circa 10mila persone sta continuando\nil suo viaggio verso il nord del Messico. Il gruppo - composto\nsoprattutto da centroamericani, ma anche venezuelani, cubani e\nhaitiani - ha deciso di uscire dall'impasse in cui si trovavano\nda 4 mesi, dopo che non avevano ricevuto risposta dalle autorità\nlocali alle loro richieste di transito libero verso il confine\nsettentrionale con gli Stati Uniti. \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 19,
        "placed": "Abroad",
        "epoch": 1703723419.297034,
        "language": "IT",
        "source": "ANSA"
    },
    {
        "title": "Trovato morto l'attore sudcoreano Lee Sun-kyun, star di Parasite",
        "date_raw": "Wed, 27 Dec 2023 05:28:06 +0100",
        "date": "2023-12-27",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/asia/2023/12/27/trovato-morto-lattore-sudcoreano-lee-sun-kyun-star-di-parasite_f387e8d5-0b43-498b-aceb-d75e7e444558.html",
        "subtitle": "Era in un'auto nel centro di Seul, probabile suicidio",
        "content": "\n                                                \n            L'attore sudcoreano Lee Sun-kyun,\nfamoso per il suo ruolo nel film 'Parasite' che ha trionfato\nagli Oscar 2020, è stato trovato morto oggi in quello che appare\ncome un suicidio. Lo riporta l'agenzia Yonhap.\n                                    \n                                       \n\t\t\t\tIl 48enne è stato trovato all'interno di un veicolo nel centro\ndella capitale Seul, ha detto l'agenzia di stampa sudcoreana\ncitando la polizia. Lee Sun-kyun era indagato perché sospettato\ndi fare uso di cannabis e altri farmaci psicotropi. Questo\nscandalo aveva offuscato la sua immagine di attore di successo\nprivandolo di apparizioni televisive e contratti pubblicitari,\nsecondo diversi media sudcoreani.\n                                    \n                                       \n\t\t\t\t   Lee è apparso in diversi lungometraggi del regista Hong\nSang-soo ma è stato con 'Parasite', sotto la direzione di Bong\nJoon-ho, che ha raggiunto la notorietà internazionale. Il suo\nultimo film 'Sleep', dove interpreta il ruolo di un marito\nsonnambulo che terrorizza la moglie, è stato presentato\nquest'anno fuori concorso al Festival di Cannes.\n                                    \n                                       \n\t\t\t\t   Aveva parlato con i giornalisti alla fine di ottobre prima di\nun interrogatorio in una stazione di polizia nella città di\nIncheon, vicino Seul. \"Mi scuso sinceramente per aver deluso\nmolte persone essendo coinvolto in un incidente così\nspiacevole\", aveva detto. \"Mi dispiace per la mia famiglia che\nsta sopportando un dolore così difficile in questo momento\". La\nlegge sudcoreana è molto severa per quanto riguarda l'uso di\ndroghe. Il presidente Yoon Suk-yeol quest'anno ha chiesto misure\npiù severe per reprimere il traffico di droga, in un paese in\ncui la vendita di cannabis è punibile con l'ergastolo. Sono\npreviste addirittura pene detentive per coloro che ritornano in\nCorea del Sud dopo aver consumato legalmente cannabis\nall'estero. \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 20,
        "placed": "Abroad",
        "epoch": 1703723419.3053756,
        "language": "IT",
        "source": "ANSA"
    },
    {
        "title": "Argentina: sindacati in piazza contro megadecreto di Milei",
        "date_raw": "Wed, 27 Dec 2023 10:20:31 +0100",
        "date": "2023-12-27",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/americalatina/2023/12/27/argentina-sindacati-in-piazza-contro-megadecreto-di-milei_41faab9f-6fee-446e-8b64-e4e1ec9ddcf7.html",
        "subtitle": "Proteste anche per il licenziamento di 7mila dipendenti pubblici",
        "content": "\n                                                \n            In Argentina, la\nConfederazione generale del Lavoro (Cgt), la Centrale dei\nlavoratori (Cta), l'Unità piquetera e i partiti di sinistra si\nriuniranno oggi a Buenos Aires, insieme ad altre organizzazioni\nsociali e sindacali, in una manifestazione che si sposterà\ndavanti ai tribunali per respingere il megadecreto sulla\nderegulation (Decreto di necessità e urgenza, Dnu) firmato\nmercoledì scorso dal presidente Javier Milei. Il governo del\nleader ultraliberista, da parte sua, ha già avvertito che\nutilizzerà \"tutte le misure deterrenti\" a sua disposizione\ncontro eventuali disordini messi in pratica dai dimostranti,\ncompreso il protocollo sull'ordine pubblico.\n                                    \n                                       \n\t\t\t\tIl raduno è stato indetto dalla Cgt alle 11 locali (le 15\nitaliane) davanti al Palazzo di giustizia, nel centro della\ncapitale.\n                                    \n                                       \n\t\t\t\t   Nel frattempo, l'Associazione dei lavoratori dello Stato\n(Ate, sindacato che rappresenta i dipendenti pubblici in\nArgentina) non scarta la convocazione di uno sciopero generale\ndella categoria per protestare contro un ulteriore decreto\nannunciato ieri da Milei e che porterà al licenziamento di circa\n7.000 lavoratori del pubblico impiego assunti a gennaio e in\nscadenza il 31 dicembre. \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 18,
        "placed": "Abroad",
        "epoch": 1703723419.3136232,
        "language": "IT",
        "source": "ANSA"
    },
    {
        "title": "Iran, attacco 7 ottobre rappresaglia per uccisione Soleimani",
        "date_raw": "Wed, 27 Dec 2023 13:37:51 +0100",
        "date": "2023-12-27",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/mediooriente/2023/12/27/iran-attacco-7-ottobre-rappresaglia-per-uccisione-soleimani_333b845b-ad0a-4697-9624-0fe589bcaa21.html",
        "subtitle": "Ma Hamas smentisce, è risposta all'occupazione",
        "content": "\n                                                \n            Ramadan Sharif, portavoce dei\nguardiani della rivoluzione iraniana (Pasdaran), ha affermato\nche l'attacco di Hamas del 7 ottobre scorso, nella quale sono\nstate uccise più di 1.100 persone in territorio israeliano, è\nstata una delle rappresaglie per l'uccisione nel gennaio del\n2020 del generale iraniano Qasem Soleimani, a capo della Brigata\nQods degli stessi Pasdaran.\n                                    \n                                       \n\t\t\t\t   Lo riferiscono media panarabi che citano l'agenzia di notizie\niraniana Mehr.\n                                    \n                                       \n\t\t\t\t   Soleimani, a lungo l'architetto della strategia militare\niraniana nella regione, era stato ucciso quattro anni fa\nnell'aeroporto di Baghdad in Iraq da un drone militare\nstatunitense.\n                                    \n                                       \n\t\t\t\t    Poco dopo però Hamas ha smentito l'affermazione. \"Neghiamo -\nè detto in comunicato citato dai media - quando riferito dal\nportavoce delle Guardie Rivoluzionarie riguardo l'operazione e i\nsuoi motivi. Abbiamo sottolineato più volte i motivi, il\nprincipale dei quali la principale è stata la minaccia alla\nmoschea di Al-Aqsa (Spianata delle Moschee, ndr). Ogni risposta\ndella resistenza palestinese è una reazione all'occupazione e\nall'aggressione al popolo palestinese e ai luoghi santi\".\n                                    \n                                       \n\t\t\t\t\n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 16,
        "placed": "Abroad",
        "epoch": 1703723419.3219562,
        "language": "IT",
        "source": "ANSA"
    },
    {
        "title": "Erdogan, 'Netanyahu si comporta come Hitler'",
        "date_raw": "Wed, 27 Dec 2023 13:35:45 +0100",
        "date": "2023-12-27",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/mediooriente/2023/12/27/erdogan-netanyahu-si-comporta-come-hitler_0462ec28-49b4-48f2-876e-13f01d602cc6.html",
        "subtitle": "'In Occidente caccia alla streghe contro chi critica Israele'",
        "content": "\n                                                \n            \"Quello che fa il premier\nisraeliano Benyamin Netanyahu non è da meno rispetto a quello\nche ha fatto Adolf Hitler\". Lo ha detto il presidente turco\nRecep Tayyip Erdogan durante una cerimonia ad Ankara, trasmessa\ndalla tv di Stato Trt, contestando gli attacchi di Israele\ncontro la Striscia di Gaza.\n                                    \n                                       \n\t\t\t\t   \"Oggi la Germania continua a pagare il prezzo di Hitler, per\nquesto motivo non alzano la loro voce\", ha aggiunto il leader\nturco. Durante il suo discorso, Erdogan ha anche criticato le\n\"università in Occidente\", dove \"c'è stata una caccia alle\nstreghe contro coloro che hanno criticato Israele\". \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 17,
        "placed": "Abroad",
        "epoch": 1703723419.3327124,
        "language": "IT",
        "source": "ANSA"
    },
    {
        "title": "Mosca, 'export petrolio quasi del tutto deviato in Asia'",
        "date_raw": "Wed, 27 Dec 2023 13:41:57 +0100",
        "date": "2023-12-27",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/12/27/mosca-export-petrolio-quasi-del-tutto-deviato-in-asia_0d13b808-e751-4afe-8b7d-ddfde298a1a6.html",
        "subtitle": "Novak, all'Europa ora solo 4-5%. I proventi vicini a quelli 2021",
        "content": "\n                                                \n            La Russia ha quasi completamente\n\"reindirizzato le sue esportazioni di petrolio verso la Cina e\nl'India\", raccogliendone proventi \"comparabili a quelli del\n2021\", malgrado le sanzioni imposte dall'Occidente per\nl'invasione dell'Ucraina: lo ha affermato il vicepremier russo\ncon delega sull'Energia, Aleksandr Novak.\n                                    \n                                       \n\t\t\t\t   Oggi la Russia - ha detto Novak, parlando alla tv Russia 24 -\nesporta il 45-50% del suo petrolio alla Cina e il 40% all'India,\nmentre verso l'Europa oggi \"non supera il 4-5%\", malgrado - ha\nnotato il ministro - prima della guerra rifornisse il Vecchio\ncontinente per circa 40-45% del totale esportato. \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 14,
        "placed": "Abroad",
        "epoch": 1703723419.340763,
        "language": "IT",
        "source": "ANSA"
    },
    {
        "title": "Germania: morto Wolfgang Schäuble, storico ministro Finanze",
        "date_raw": "Wed, 27 Dec 2023 13:41:43 +0100",
        "date": "2023-12-27",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/12/27/germania-morto-wolfgang-schaeuble-storico-ministro-finanze_20f8aab3-8ba3-43ab-862d-f5e2d75bf210.html",
        "subtitle": "Lo riportano i media tedeschi",
        "content": "\n                                                \n            E' morto Wolfgang Schäuble,\nstorico ministro tedesco delle Finanze ed ex presidente del\nBundestag. Il politico Cdu si è spento ieri sera, annuncia la\nfamiglia, come riportano Tagesschau e altri media tedeschi.\n                                    \n                                       \n\t\t\t\t   Schäuble era nato nel 1942 a Friburgo in Brisgovia e aveva 81\nanni. Nessun parlamentare tedesco è stato più a lungo membro del\nBundestag dal 1972 fino\nalla sua scomparsa, ieri sera. Nel 1990 il politico\ncristiano-democratico subì un grave attentato da parte di un\nfolle che gli sparò tre colpi di pistola: Schäuble si salvò e si\nriprese, ma da allora viveva su una sedia a rotelle.\n                                    \n                                       \n\t\t\t\t   Come ministro delle Finanze, Schäuble divenne famoso come\nfalco del governo di Angela Merkel durante la crisi dell'euro,\ndifendendo a oltranza l'austerità e facendosi promotore di una\nlinea molto dura con la Grecia.\n                                    \n                                       \n\t\t\t\t   Oltre a ministro delle Finanze e presidente del Bundestag,\nnel corso degli anni Schäuble è stato anche ministro\ndell'Interno, ministro degli Affari Speciali, presidente della\nCdu e presidente del gruppo parlamentare Cdu-Csu. Come ministro\ndell'Interno tra il 1989-1991, nel governo di Helmut Kohl,\nSchäuble fu tra coloro che gestirono il Trattato di unificazione\ntedesca dopo la caduta del Muro di Berlino. \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 13,
        "placed": "Abroad",
        "epoch": 1703723419.3651118,
        "language": "IT",
        "source": "ANSA"
    },
    {
        "title": "Israele, 'commando intensificano operazioni a Khan Yunis'",
        "date_raw": "Wed, 27 Dec 2023 13:39:29 +0100",
        "date": "2023-12-27",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/mediooriente/2023/12/27/israele-commando-intensificano-operazioni-a-khan-yunis_28ab20be-735b-4e50-838c-81bad85ed953.html",
        "subtitle": "Portavoce: 'Uccisi molti terroristi, distrutti imbocchi tunnel'",
        "content": "\n                                                \n            I commando dell'esercito\nisraeliano stanno intensificando le operazioni a Khan Yunis, nel\nsud della Striscia. Lo ha fatto sapere il portavoce militare\nspiegando che \"sono stati eliminati molti terroristi,\nlocalizzato e distrutto gli imbocchi di tunnel, effettuato\ndecine di attacchi mirati e distrutto molte infrastrutture\nterroristiche e dove sono stati rinvenuti armi e documenti di\nintelligence\". I soldati hanno anche fatto irruzione \"in una\nmoschea dove c'era un posto di osservazione di Hamas\". \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 15,
        "placed": "Abroad",
        "epoch": 1703723419.3731656,
        "language": "IT",
        "source": "ANSA"
    },
    {
        "title": "Media, 'almeno 33 dispersi nell'attacco ucraino a nave russa'",
        "date_raw": "Wed, 27 Dec 2023 15:20:50 +0100",
        "date": "2023-12-27",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/12/27/media-almeno-33-dispersi-nellattacco-ucraino-a-nave-russa_e836bd57-eea1-4f25-b5f8-25bf4e82e01b.html",
        "subtitle": "Astra: 'A bordo c'erano 77 marinati, 19 i feriti'",
        "content": "\n                                                \n            Almeno 33 marinai risultano dispersi\ndopo che nella notte di ieri l'esercito ucraino ha colpito la\ngrande nave da sbarco Novocherkassk, nel porto di Feodosia,\nnella penisola di Crimea annessa nel 2014 dalla Russia. Lo\nriportano alcuni media russi indipendenti come Astra e\nAgents.media, citando un marinaio a bordo. Secondo Astra, al\nmomento dell'attacco sulla nave si trovavano 77 marinai, ma\naltre fonti riportano un numero più alto. Oltre ai dispersi, 19\nmarinai sono rimasti feriti. Secondo Agents.media, almeno due\nufficiali potevano trovarsi sulla nave al momento dell'attacco.\n                                    \n                                       \n\t\t\t\t\n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 9,
        "placed": "Abroad",
        "epoch": 1703723419.3827305,
        "language": "IT",
        "source": "ANSA"
    },
    {
        "title": "Le navi di Maersk e Cma-Cgm tornano nel Mar Rosso",
        "date_raw": "Wed, 27 Dec 2023 15:27:40 +0100",
        "date": "2023-12-27",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/12/27/le-navi-di-maersk-e-cma-cgm-tornano-nel-mar-rosso_5e311062-4aa4-4efa-83f0-c84994f7bf21.html",
        "subtitle": "Dopo lo stop delle attività per gli attacchi degli Houthi",
        "content": "\n                                                \n            Le navi dell'armatore Cma-Cgm sono\ntornate nel Mar Rosso e anche quelle di Maersk riprenderanno i\npassaggi attraverso il Canale di Suez dopo aver sospeso quella\nrotta per gli attacchi degli Houthi. Lo hanno riferito i due\ngiganti del trasporto marittimo. \"Alcune navi hanno transitato\nattraverso il Mar Rosso\" e \"prevediamo di aumentare gradualmente\nil transito delle nostre navi attraverso il Canale di Suez\", ha\nindicato il gruppo francese Cma-Cgm in un messaggio ai suoi\nclienti. \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 8,
        "placed": "Abroad",
        "epoch": 1703723419.3954318,
        "language": "IT",
        "source": "ANSA"
    },
    {
        "title": "La Tour Eiffel chiusa per sciopero nel giorno dell'anniversario",
        "date_raw": "Wed, 27 Dec 2023 14:18:51 +0100",
        "date": "2023-12-27",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/12/27/la-tour-eiffel-chiusa-per-sciopero-nel-giorno-dellanniversario_8ca1d7e0-33a5-47c6-8bdc-13e6056f51da.html",
        "subtitle": "La Cgt: 'Fermi per denunciare l'attuale gestione'",
        "content": "\n                                                \n            La Tour Eiffel, simbolo della città\ndi Parigi e uno dei monumenti più visitati al mondo, oggi\nresterà chiusa al pubblico a causa di uno sciopero dei suoi\ndipendenti. Lo ha annunciato Sete, la società che gestisce il\nsito.\n                                    \n                                       \n\t\t\t\t   I dipendenti hanno deciso lo sciopero di un giorno in\noccasione del 100esimo anniversario della morte dell'ingegnere\nGustave Eiffel \"per denunciare l'attuale gestione, che sta\nportando Sete dritta su un muro\", ha dichiarato il sindacato Cgt\nin un comunicato stampa. \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 11,
        "placed": "Abroad",
        "epoch": 1703723419.4045703,
        "language": "IT",
        "source": "ANSA"
    },
    {
        "title": "Scoperti in Sudafrica 26 carcasse e 17 corni di rinoceronte",
        "date_raw": "Wed, 27 Dec 2023 15:11:05 +0100",
        "date": "2023-12-27",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/africa/2023/12/27/scoperti-in-sudafrica-26-carcasse-e-17-corni-di-rinoceronte_55b9401b-f126-4adb-bb5e-2b8d941cc2a9.html",
        "subtitle": "Arrestato un cittadino americano proprietario della tenuta",
        "content": "\n                                                \n            Gli Hawks Sudafricani, la\ndivisione della polizia responsabile per le indagini sui crimini\nprioritari, ha arrestato un cittadino americano dopo aver\nscoperto 26 carcasse di rinoceronte in una fattoria del Limpopo,\nla provincia a nord est del Sudafrica.\n                                    \n                                       \n\t\t\t\t   Derek Lewitton, 53 anni, conosciuto nel Paese come\npersonaggio controverso riguardo al commercio di corni di\nrinoceronte, è stato preso in custodia nella sua tenuta di\ncaccia, poco prima della mezzanotte di venerdì. Il portavoce\ndella polizia del Limpopo, brigadiere Hulani Mashaba ha detto\nche il raid è avvenuto a seguito di informazioni secondo cui\nLewitton sarebbe stato in possesso illegale di armi da fuoco e\ndi corni di rinoceronte.\n                                    \n                                       \n\t\t\t\t   L'operazione è stata condotta dal maggiore generale Jan\nScheepers che ha detto a News24 che, a seguito di\nun'approfondita indagine. ha richiesto anche un elicottero per\nsorvolare la proprietà: \"Il posto sembrava un mattatoio. Ovunque\nsi guardasse, c'erano rinoceronti morti. Abbiamo trovato 26\ncarcasse, ma credo ce ne siano molte di più\". Scheepers ha\naggiunto di aver trovato 17 corni di rinoceronte nella\ncassaforte della casa. \"Sette erano contrassegnati e avevano i\ndocumenti in regola. Gli altri 10 corni non erano contrassegnati\ne non avevano alcun documento\", ha detto.\n                                    \n                                       \n\t\t\t\t   Il brigadiere Mashaba ha detto che sono state confiscate\nanche sette armi da fuoco acquistate illegalmente e centinaia di\nmunizioni, oltre al computer portatile e il cellulare di\nLewitton.\n                                    \n                                       \n\t\t\t\t   Lewitton è comparso oggi davanti alla Corte Magistrale di\nNamakgale, dove è stato formalmente accusato in base alla Legge\nsulle armi da fuoco e alla Legge nazionale sulla biodiversità.\n                                    \n                                       \n\t\t\t\tIl caso è rinviato al 3 gennaio 2024 quando si discuterà la\nlibertà cauzionale, nel frattempo Lewitton resta in custodia\ndella polizia. \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 10,
        "placed": "Abroad",
        "epoch": 1703723419.4130776,
        "language": "IT",
        "source": "ANSA"
    },
    {
        "title": "Netanyahu, 'non accettiamo prediche da Erdogan'",
        "date_raw": "Wed, 27 Dec 2023 15:32:40 +0100",
        "date": "2023-12-27",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/mediooriente/2023/12/27/netanyahu-non-accettiamo-prediche-da-erdogan_962b0314-444e-41fc-967c-3dabfd9bb33f.html",
        "subtitle": "'Compie genocidio dei curdi, ha record arresti di giornalisti'",
        "content": "\n                                                \n            ''Proprio Erdogan, che commette un\ngenocidio fra i curdi e che si è aggiudicato il record mondiale\ndi arresti di giornalisti contrari al regime, è l'ultimo che ci\npuò fare prediche''. Lo afferma il premier israeliano Benyamin\nNetanyahu. Riferendosi all'evocazione di Adolf Hitler da parte\ndel presidente turco per la guerra a Gaza, Netanyahu ha\naggiunto: ''Il nostro è l'esercito più morale al mondo, che\ncombatte ed elimina l'organizzazione terroristica più disgustosa\ne crudele al mondo. Hamas-Isis, che si è macchiata di crimini\ncontro la umanità e che Erdogan invece loda, offrendo anche\nospitalità ai suoi dirigenti\". \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 7,
        "placed": "Abroad",
        "epoch": 1703723419.4545672,
        "language": "IT",
        "source": "ANSA"
    },
    {
        "title": "Hamas, 'almeno 20 morti in raid israeliano a Khan Yunis'",
        "date_raw": "Wed, 27 Dec 2023 15:38:59 +0100",
        "date": "2023-12-27",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/mediooriente/2023/12/27/hamas-almeno-20-morti-in-raid-israeliano-a-khan-yunis_26c97fea-1f07-4ae6-94ff-73a7d5dd5216.html",
        "subtitle": "'Vicino all'ospedale Al-Amal'",
        "content": "\n                                                \n            Almeno 20 persone sono rimaste uccise\ne molte altre ferite in un attacco israeliano vicino\nall'ospedale Al-Amal a Khan Younis, nel sud della Striscia di\nGaza. Lo ha affermato il ministero della Sanità dell'enclave,\ncontrollato da Hamas. L'attacco giunge dopo che il portavoce\nmilitare israeliano ha riferito che i commando dell'esercito\ndello Stato ebraico stanno intensificando le operazioni a Khan\nYunis. \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 6,
        "placed": "Abroad",
        "epoch": 1703723419.4966345,
        "language": "IT",
        "source": "ANSA"
    },
    {
        "title": "Forti temporali nel nord-est dell'Australia, almeno 10 morti",
        "date_raw": "Wed, 27 Dec 2023 16:54:49 +0100",
        "date": "2023-12-27",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/oceania/2023/12/27/forti-temporali-nel-nord-est-dellaustralia-almeno-10-morti_00e41f30-a6a9-49e4-a3a2-7cb70f90ff0f.html",
        "subtitle": "Tra le vittime anche una bambina di 9 anni",
        "content": "\n                                                \n            E' di almeno 10 morti, tra cui una\nbambina di nove anni, il bilancio dei forti temporali che hanno\nscosso l'Australia nordorientale tra Natale e Santo Stefano. Lo\nriporta la Bbc, precisando che la maggior parte dei decessi è\navvenuta nello Stato del Queensland, dove decine di migliaia di\npersone sono ancora senza elettricità.\n                                    \n                                       \n\t\t\t\t   Anche gli Stati di Victoria e del Nuovo Galles del Sud sono\nstati colpiti da inondazioni diffuse e da forti venti. Sono\nprevisti ulteriori temporali nelle prossime ore, ma le\ncondizioni dovrebbero migliorare nei prossimi giorni. \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 4,
        "placed": "Abroad",
        "epoch": 1703723419.5275261,
        "language": "IT",
        "source": "ANSA"
    },
    {
        "title": "E' morto l'ex presidente della Commissione Ue Jacques Delors",
        "date_raw": "Wed, 27 Dec 2023 19:43:56 +0100",
        "date": "2023-12-27",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/12/27/e-morto-lex-presidente-della-commissione-ue-jacques-delors_a69168e0-047c-4547-9d40-923a0e0692dc.html",
        "subtitle": "Si è spento all'età di 98 anni",
        "content": "\n                                                \n            E' morto all'età di 98 anni l'ex\npresidente della Commissione europea Jacques Delors, politico ed\neconomista francese. Lo ha reso noto la figlia Martine Aubry\nalla Afp  \"È morto stamattina (oggi, ndr) nella sua casa di\nParigi, nel sonno\", ha aggiunto il sindaco socialista di Lille.\n                                    \n                                       \n\t\t\t\tFavorito nei sondaggi, Jacques Delors spense le speranze della\nsinistra rifiutandosi di candidarsi alle elezioni presidenziali\ndel 1995, una rinuncia trasmessa in televisione davanti a 13\nmilioni di telespettatori.\n                                    \n                                       \n\t\t\t\t   \"Uomo di Stato del destino francese. Artigiano inesauribile\ndella nostra Europa. Combattente per la giustizia umana. Jacques\nDelors era tutto questo. Il suo impegno, i suoi ideali e la sua\nrettitudine ci ispireranno sempre. Saluto il suo lavoro e la sua\nmemoria e condivido il dolore dei suoi cari\". Così su X il\npresidente francese Emmanuel Macron pubblicando una foto dell'ex\ncapo della Commissione Ue scomparso oggi. \"Jacques Delors è\nstato un visionario che ha reso la nostra Europa più forte.\n                                    \n                                       \n\t\t\t\tL'obiettivo della sua vita è un'Unione europea unita, dinamica e\nprospera. Ha plasmato intere generazioni di europei, compresa la\nmia. Onoriamo la sua eredità rinnovando costantemente la nostra\nEuropa\", ha commentato su X la presidente della Commissione\neuropea, Ursula von der Leyen. \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 2,
        "placed": "Abroad",
        "epoch": 1703723419.5674465,
        "language": "IT",
        "source": "ANSA"
    },
    {
        "title": "Gantz avvisa, 'fermate Hezbollah o lo farà Israele'",
        "date_raw": "Wed, 27 Dec 2023 19:18:05 +0100",
        "date": "2023-12-27",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/mediooriente/2023/12/27/gantz-avvisa-fermate-hezbollah-o-lo-fara-israele_41e72d72-87a4-403b-a203-effe48eb8b78.html",
        "subtitle": "'Il tempo per una soluzione politica in Libano sta per scadere'",
        "content": "\n                                                \n            Nuovo avvertimento di Israele al\nLibano dopo una giornata di pesanti attacchi contro la Galilea.\n                                    \n                                       \n\t\t\t\t\"La situazione al nostro confine nord richiede un cambiamento.\n                                    \n                                       \n\t\t\t\tIl tempo per una soluzione di carattere politico sta per\nesaurirsi\", ha affermato il ministro Benny Gantz, ex capo di\nstato maggiore che fa parte del gabinetto di guerra di Israele.\n                                    \n                                       \n\t\t\t\t\"Se il mondo ed il governo libanese non agiranno per far cessare\ngli spari contro le nostre località nel nord e non obbligheranno\ngli Hezbollah ad allontanarsi dal confine, le nostre forze\narmate provvederanno\". \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 3,
        "placed": "Abroad",
        "epoch": 1703723419.577033,
        "language": "IT",
        "source": "ANSA"
    },
    {
        "title": "Usa annunciano ultimo invio del 2023 di aiuti all'Ucraina",
        "date_raw": "Thu, 28 Dec 2023 00:02:53 +0100",
        "date": "2023-12-28",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/nordamerica/2023/12/28/usa-annunciano-ultimo-invio-del-2023-di-aiuti-allucraina_d05039a9-f441-47be-b93c-7a3aefa5a7c4.html",
        "subtitle": "Un pacchetto da 250 milioni di dollari",
        "content": "\n                                                \n            Gli Usa hanno annunciato\nl'ultimo pacchetto di aiuti militari all'Ucraina per quest'anno.\n                                    \n                                       \n\t\t\t\tLo riferisce il dipartimento di Stato in una nota. Si tratta di\nun invio da 250 milioni di dollari. Nel nuovo pacchetto di aiuti\nmilitari all'Ucraina ci sono munizioni per la difesa aerea e per\nsistemi missilistici di artiglieria ad alta mobilità, colpi di\nartiglieria da 155 mm e 105 mm e oltre 15 milioni di colpi per\narmi da fuoco, si legge ancora nella nota del dipartimento di\nstato che si conclude con un appello affinché il Congresso\n\"agisca rapidamente, il prima possibile, per promuovere la\nnostra sicurezza nazionale aiutando l'Ucraina a difendersi e a\ngarantire il proprio futuro\". \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 1,
        "placed": "Abroad",
        "epoch": 1703723419.5852516,
        "language": "IT",
        "source": "ANSA"
    },
    {
        "title": "Kiev, 'in video russi fucilano 3 soldati ucraini arresi'",
        "date_raw": "Wed, 27 Dec 2023 15:55:34 +0100",
        "date": "2023-12-27",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/12/27/kiev-in-video-russi-fucilano-3-soldati-ucraini-arresi_54a78490-0a7e-4788-b69d-234ea13c3c62.html",
        "subtitle": "Il filmato virale online, la procura apre un'indagine",
        "content": "\n                                                \n            Un video diventato virale sui social\ne pubblicato sui media ucraini mostrerebbe tre soldati ucraini\ngiustiziati dalle forze di difesa russe dopo essere stati fatti\nprigionieri nei pressi del villaggio di Robotyne, nella regione\nucraina di Zaporizhzhia. L'Ufficio del procuratore generale\nucraino fa sapere di aver avviato un'indagine su quanto\navvenuto.\n                                    \n                                       \n\t\t\t\t   Questo dicembre, durante uno scontro \"tre difensori ucraini\nsono stati catturati. Un'ora dopo, in violazione dell'articolo 3\ndella Convenzione di Ginevra sul trattamento dei prigionieri di\nguerra, gli occupanti li hanno uccisi con un colpo di pistola\",\nafferma la procura. \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 5,
        "placed": "Abroad",
        "epoch": 1703723419.594492,
        "language": "IT",
        "source": "ANSA"
    }
]
