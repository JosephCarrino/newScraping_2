[
    {
        "title": "Borsa: Tokyo, apertura piatta (-0,03%)",
        "date_raw": "Tue, 26 Dec 2023 01:39:28 +0100",
        "date": "2023-12-26",
        "url": "https://www.ansa.it/sito/notizie/economia/economia_rss.xml",
        "news_url": "https://www.ansa.it/sito/notizie/economia/2023/12/26/borsa-tokyo-apertura-piatta-003_4029ec3a-89f2-4580-bac6-65771211a094.html",
        "subtitle": "Cambi: yen stabile su dollaro ed euro",
        "content": "\n                                                \n            La Borsa di Tokyo apre la seduta\npoco mossa in un contesto di scambi ridotti, con gran parte\ndelle piazze azionarie asiatiche chiuse quest'oggi per le\nfestività natalizie.\n                                    \n                                       \n\t\t\t\t   Il listino di riferimento Nikkei segna una variazione appena\nnegativa dello 0,03%, a quota 33.242,74. Sul fronte valutario lo\nyen si mantiene stabile sul dollaro, dai massimi in quattro\nmesi, a un livello di 142,30, e sull'euro a 156,60. \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 8,
        "placed": "Economy",
        "epoch": 1703617220.007877,
        "language": "IT",
        "source": "ANSA"
    },
    {
        "title": "Dal fisco rimborsi record, superati i 22,4 miliardi nel 2023",
        "date_raw": "Tue, 26 Dec 2023 11:14:12 +0100",
        "date": "2023-12-26",
        "url": "https://www.ansa.it/sito/notizie/economia/economia_rss.xml",
        "news_url": "https://www.ansa.it/sito/notizie/economia/2023/12/26/dal-fisco-rimborsi-record-superati-i-224-miliardi-nel-2023_ac3df299-58ac-4717-b04c-0b43b92d66aa.html",
        "subtitle": "Una crescita di 2,5 miliardi. I pagamenti fatti sono 3,4 milioni",
        "content": "Supera i 22,4 miliardi di euro la somma complessivamente rimborsata quest'anno dal fisco a famiglie e imprese. Il 2023 - comunica l'Agenzia delle Entrate - si chiude dunque con il miglior risultato di sempre: 2,5 miliardi in più erogati rispetto al 2022, quando furono rimborsati 19,9 miliardi (+12%). E' record anche per il numero dei pagamenti effettuati direttamente dall'Agenzia per rimborsare i contribuenti: hanno superato l'asticella di 3,4 milioni (55mila più dello scorso anno), un livello mai raggiunto finora.     Dei 22,4 miliardi di rimborsi fiscali complessivamente pagati nel 2023 la maggior parte degli importi riguarda l'Iva, che sfiora i 18 miliardi di imposta restituita mentre altri 4 miliardi riguarda le imposte dirette. L'Irpef è invece in testa se si guarda il numero dei versamenti effettuati dal fisco ai contribuenti con 3,3 milioni di pagamenti dell'Agenzia sui 3,4 milioni totali.\n\nRiproduzione riservata © Copyright ANSA\n\n\n\n",
        "ranked": 7,
        "placed": "Economy",
        "epoch": 1703617220.018435,
        "language": "IT",
        "source": "ANSA"
    },
    {
        "title": "Coldiretti, 6 miliardi di danni del clima all'agricoltura",
        "date_raw": "Tue, 26 Dec 2023 17:30:50 +0100",
        "date": "2023-12-26",
        "url": "https://www.ansa.it/sito/notizie/economia/economia_rss.xml",
        "news_url": "https://www.ansa.it/sito/notizie/economia/2023/12/26/coldiretti-6-miliardi-di-danni-del-clima-allagricoltura_8aeac6ef-e37e-452d-a202-a94ad65e6d27.html",
        "subtitle": "Per la siccità e il maltempo che hanno colpito l'Italia nel 2023",
        "content": "\n                                                \n            L'agricoltura è l'attività economica\nche più di tutte le altre vive quotidianamente le conseguenze\ndei cambiamenti climatici, con i danni provocati dalla siccità e\ndal maltempo che hanno già superato quest'anno i 6 miliardi di\neuro in Italia. Lo scrive Coldiretti un un comunicato.\n                                    \n                                       \n\t\t\t\t   Il caldo anomalo di inizio inverno sconvolge la natura e\nrischia addirittura di far ripartire le fioriture, con il\npericolo di esporre le coltivazioni ai danni di un prevedibile\nforte abbassamento delle temperature e la perdita dei raccolti.\n                                    \n                                       \n\t\t\t\tColdiretti sottolinea gli effetti del fine anno bollente e senza\nprecipitazioni, dopo un autunno climatologico che si è\nclassificato in Italia come il più caldo mai registrato dal\n1800, con una temperatura superiore di 2,1 gradi la media\nstorica.\n                                    \n                                       \n\t\t\t\t   A preoccupare - sottolinea la Coldiretti - è anche il rischio\nsiccità, soprattutto sull'Italia centro-meridionale, dove stanno\nemergendo i primi sintomi di stress idrico che, accompagnati\nalla scarsità di neve in diversi settori dell'arco alpino e su\ngran parte della dorsale appenninica, fanno scattare un\ncampanello d'allarme. Senza dimenticare che se non arriva il\nfreddo, le popolazioni di insetti che causano danni alle colture\npotrebbero sopravvivere e svernare, per attaccare i raccolti\nnella prossima primavera.\n                                    \n                                       \n\t\t\t\t   La mancanza di neve impedisce di creare le scorte idriche\nnecessarie all'agricoltura, ma a causa del vento caldo e secco,\nche soffia su boschi e pascoli asciutti, da settimane senza\npioggia, si moltiplicano anche gli incendi, anche per l'azione\ndei piromani, contro i quali si invita a vigilare.\n                                    \n                                       \n\t\t\t\t   Il Natale al caldo, con temperature superiori anche di 10\ngradi la media conferma - continua la Coldiretti - rivela la\ndecisa tendenza al surriscaldamento della Penisola, con effetti\nclimatici e produttivi. Il cambiamento climatico è stato\naccompagnato da una evidente tendenza alla tropicalizzazione che\n- continua la Coldiretti - si manifesta con una più elevata\nfrequenza di eventi violenti, sfasamenti stagionali,\nprecipitazioni brevi ed intense ed il rapido passaggio dal sole\nal maltempo, con sbalzi termici significativi. \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 2,
        "placed": "Economy",
        "epoch": 1703617220.0714707,
        "language": "IT",
        "source": "ANSA"
    },
    {
        "title": "Nei primi 9 mesi del 2023 3,1 Gw di nuove rinnovabili",
        "date_raw": "Tue, 26 Dec 2023 11:54:44 +0100",
        "date": "2023-12-26",
        "url": "https://www.ansa.it/sito/notizie/economia/economia_rss.xml",
        "news_url": "https://www.ansa.it/sito/notizie/economia/2023/12/26/nei-primi-9-mesi-del-2023-31-gw-di-nuove-rinnovabili_bdfb8333-22e5-492f-8581-029c45d87bda.html",
        "subtitle": "Fonti green arrivate a coprire il 37% del fabbisogno nazionale",
        "content": "\n                                                \n            Nei primi 9 mesi del 2023 sono stati\ninstallati in Italia 3.122 megawatt di nuova potenza rinnovabile\n(3,1 gigawatt), il 57% in più rispetto allo stesso periodo del\n2022. Al 30 settembre le fonti green nel nostro paese arrivavano\na 63.838 megawatt (63,8 Gw) e coprivano il 37% del fabbisogno\nnazionale. È quanto emerge dall'Osservatorio Fer (Fonti di\nenergia rinnovabile) realizzato da Anie Rinnovabili,\nl'associazione delle imprese delle rinnovabili aderente a\nConfindustria, sulla base dei dati Gaudì di Terna. \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 6,
        "placed": "Economy",
        "epoch": 1703617220.079725,
        "language": "IT",
        "source": "ANSA"
    },
    {
        "title": "Partecipate statali in salute, fatturano oltre 466 miliardi",
        "date_raw": "Tue, 26 Dec 2023 12:03:26 +0100",
        "date": "2023-12-26",
        "url": "https://www.ansa.it/sito/notizie/economia/economia_rss.xml",
        "news_url": "https://www.ansa.it/sito/notizie/economia/2023/12/26/partecipate-statali-in-salute-fatturano-oltre-466-miliardi_71f36bf8-cd2e-42de-b200-cfe29cdda157.html",
        "subtitle": "In crescita del 64,6%, utili salgono a 19,9 miliardi",
        "content": "\n                                                \n            Buona salute per le 40 società\nindustriali partecipate dallo stato, che hanno visto crescere\nutili e fatturato e il debito salire, ma scendere rispetto ai\nricavi. E' quanto evidenzia il \"Rapporto sui bilanci delle\nSocietà partecipate dallo Stato 2017-2022\", realizzato dal\nCentro Studi CoMar.\n                                    \n                                       \n\t\t\t\t   A trainare, ovviamente, l'energia, che ha fatto la parte del\nleone, con l'85% del loro fatturato complessivo, che nel 2022 è\nstato di 466,3 miliardi, in aumento di 183 miliardi di euro\n(+64,6%). Gli utili si sono attestati su 19,9 miliardi, in\nmiglioramento di 7,9 miliardi di euro; i debiti ammontano a\n212,1 miliardi, in crescita di 18,1 miliardi (+9,38%). Il\nrapporto tra debiti finanziari e fatturato si attesta sul 45,4%,\ncontro il 57% nel 2017.\n                                    \n                                       \n\t\t\t\t   Non solo. Nelle classifiche per fatturato di tutte le società\nitaliane industriali e di servizi, le partecipate statali\noccupano i primi tre posti e sette dei primi venti. Tra i\nsettori, dopo l'energia, il 7,7% del fatturato  è ascrivibile\nalla meccanica, il 6,1% a trasporti e telecomunicazioni. Quote\ninferiori all'1% per Ict, editoria, sport e tempo libero,\nambiente e territorio o servizi alla Pa.\n                                    \n                                       \n\t\t\t\t   Il margine operativo netto è stato di 39,4 miliardi di euro:\n+12 miliardi e +43,8% sui 27,4 miliardi del 2021, ma anche sui\n21,6 del 2017 (+82,4%). Il rapporto tra margine operativo netto\ne fatturato si attesta all'8,4%. Complessivamente gli addetti\nsono saliti a 474.670. I maggiori datori di lavoro sono, in\nsequenza: Poste, Ferrovie, Enel, Leonardo, Eni, Saipem. Queste\nsei società, da sole, impiegano 382.642 addetti, l'80% di tutte\nle partecipate statali. \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 5,
        "placed": "Economy",
        "epoch": 1703617220.1044896,
        "language": "IT",
        "source": "ANSA"
    }
]
