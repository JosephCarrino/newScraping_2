[
    {
        "title": "Esplosione in una fabbrica di nichel in Indonesia, 12 morti",
        "date_raw": "Sun, 24 Dec 2023 15:51:02 +0100",
        "date": "2023-12-24",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/asia/2023/12/24/esplosione-in-una-fabbrica-di-nichel-in-indonesia-12-morti_6db975f8-10a3-4792-9aae-096df9e81dac.html",
        "subtitle": "Il portavoce dello stabilimento, 'ci sono almeno 39 feriti'",
        "content": "Dodici persone sono morte e altre 39 sono rimaste ferite in seguito ad un'esplosione in una fabbrica di lavorazione del nichel in Indonesia.     L'incidente è avvenuto intorno alle 5.30 (le 22.30 italiane di ieri) in una fabbrica della ditta Pt Indonesia Tsingshan Stainless Steel, nel polo industriale di Morowali, sull'isola di Sulawesi, ha reso noto in un comunicato il portavoce del distretto industriale, Dedy Kurniawan. \"Il numero attuale di vittime è di 51, di cui 12 morti e 39 con ferite con varie gradazioni di gravità\", ha dichiarato. I morti sono 7 lavoratori indonesiani e 5 stranieri, ha aggiunto il portavoce, senza però precisare la nazionalità di questi ultimi. Secondo una prima ricostruzione dell'incidente, l'esplosione ha avuto luogo durante i lavori di riparazione di un altoforno. Un liquido infiammabile è fuoriuscito e ha immediatamente preso fuoco, investendo i lavoratori impegnati nelle operazioni, facendo anche esplodere delle bombole di ossigeno. L'arcipelago indonesiano di Sulawesi è un grande centro di produzione di nickel, metallo largamente utilizzato per la fabbricazione di batteria per le auto elettriche e nella produzione di acciaio inossidabile. Il settore è sostenuto da forti investimenti cinesi.\n\nRiproduzione riservata © Copyright ANSA\n\n\n\n",
        "ranked": 17,
        "placed": "Abroad",
        "epoch": 1703493020.7745047,
        "language": "IT",
        "source": "ANSA"
    },
    {
        "title": "Giudice accoglie azione collettiva contro megadecreto di Milei",
        "date_raw": "Sun, 24 Dec 2023 12:16:20 +0100",
        "date": "2023-12-24",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/americalatina/2023/12/24/giudice-accoglie-azione-collettiva-contro-megadecreto-di-milei_082686dc-a9ec-40ed-b858-6b953c22f362.html",
        "subtitle": "Organizzazioni civili puntano a dichiararlo incostituzionale",
        "content": "\n                                                \n            Un giudice federale argentino\nha accolto un'azione collettiva delle organizzazioni civili per\ndichiarare incostituzionale il megadecreto sulla deregulation\n(Decreto di necessità e urgenza, Dnu) annunciato mercoledì dal\ngoverno di Javier Milei.\n                                    \n                                       \n\t\t\t\t   Il testo, che ha provocato vari giorni di proteste popolari\nin varie città del Paese sudamericano, modifica o revoca oltre\n350 norme e, pur essendo già entrato in vigore, può ancora\nessere bloccato dal Congresso. Il decreto, tra l'altro,\nderegolamenta il servizio internet via satellite e la medicina\nprivata, rende più flessibile il mercato del lavoro e abroga una\nserie di leggi nazionali. Le misure comprendono anche la\nconversione di diverse società statali in società per azioni,\nfacilitando il loro processo di privatizzazione.\n                                    \n                                       \n\t\t\t\t   Per i firmatari dell'azione collettiva, Milei avrebbe\ncommesso \"abuso di potere\". Organizzazioni civili e sindacati\nhanno nel frattempo indetto una manifestazione mercoledì\nprossimo davanti ai tribunali, per chiedere l'impugnazione del\ndecreto e la sospensione di tutti gli effetti. La procura\ngenerale dovrà rispondere alle contestazioni in un processo che\npotrebbe arrivare fino alla Corte suprema. \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 9,
        "placed": "Abroad",
        "epoch": 1703493020.8084629,
        "language": "IT",
        "source": "ANSA"
    },
    {
        "title": "Usa, 2 le navi bersagliate da droni degli Houthi nel Mar Rosso",
        "date_raw": "Sun, 24 Dec 2023 10:32:38 +0100",
        "date": "2023-12-24",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/mediooriente/2023/12/24/usa-2-le-navi-bersagliate-da-droni-degli-houthi-nel-mar-rosso_388af965-2149-4fec-9b82-707adcdabce7.html",
        "subtitle": "Una petroliera gabonese, colpita senza feriti, l'altra norvegese",
        "content": "\n                                                \n            Una petroliera del Gabon ma\nbattente bandiera indiana è stata colpita mentre navigava nel\nMar Rosso da uno dei due droni d'attacco lanciati dai ribelli\nsciiti filoiraniani yemeniti Houthi, ma non si registrano\nferiti. E' stata invece mancata di poco da un secondo drone\ndegli Houthi una seconda petroliera, la Mv Blaamanen, battente\nbandiera norvegese, sempre nel Mar Rosso. Lo fa sapere da\nWashington il Comando militare centrale Usa (Centcom).\n                                    \n                                       \n\t\t\t\t   Si tratta della 14ma e 15ma nave commerciale a essere\nbersagliata dai ribelli yemeniti dallo scorso 17 ottobre.\n                                    \n                                       \n\t\t\t\t\n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 12,
        "placed": "Abroad",
        "epoch": 1703493020.8213158,
        "language": "IT",
        "source": "ANSA"
    },
    {
        "title": "Israele, 8 soldati uccisi a Gaza, bilancio sale a 152",
        "date_raw": "Sun, 24 Dec 2023 10:32:52 +0100",
        "date": "2023-12-24",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/mediooriente/2023/12/24/israele-8-soldati-uccisi-a-gaza-bilancio-sale-a-152_6804ab03-2238-46b6-a862-1b1fb289523a.html",
        "subtitle": "Lo ha fatto sapere l'esercito",
        "content": "\n                                                \n            L'esercito israeliano ha\nannunciato la morte di 8 soldati uccisi in combattimento nel\nnord e nel centro della Striscia di Gaza.\n                                    \n                                       \n\t\t\t\t   Dall'inizio dell'operazione di terra, il bilancio dei\nmilitari caduti in battaglia è ora di 152. \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 15,
        "placed": "Abroad",
        "epoch": 1703493020.845613,
        "language": "IT",
        "source": "ANSA"
    },
    {
        "title": "Messico: nuova carovana di migranti marcia verso confine Usa",
        "date_raw": "Sun, 24 Dec 2023 12:16:31 +0100",
        "date": "2023-12-24",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/americalatina/2023/12/24/messico-nuova-carovana-di-migranti-marcia-verso-confine-usa_ded62579-35a2-4d76-8767-bb555dc7a87d.html",
        "subtitle": "Almeno 5mila persone si sposteranno dal sud al nord del Paese",
        "content": "\n                                                \n            Alla vigilia di Natale,\nuna nuova carovana con migliaia di migranti in Messico sta per\nlasciare lo Stato meridionale di Chiapas cercando di avanzare\nverso il confine nord con gli Stati Uniti, a causa della\npresunta mancata attenzione delle autorità di immigrazione nel\nrisolvere le procedure di regolarizzazione.\n                                    \n                                       \n\t\t\t\t   Secondo il coordinatore dell'ong Centro per la dignità umana,\nLuis García Villagrán, sia l'Istituto nazionale per la\nmigrazione che la Commissione messicana per l'aiuto ai rifugiati\nhanno smesso di fornire assistenza ai richiedenti, il che ha\ncausato la detenzione di oltre 60.000 persone alla frontiera\nmeridionale. In base ai calcoli degli attivisti, circa\ncinquemila persone in giornata lasceranno la città di Tapachula,\ntra cui donne incinte e bambini con bisogni speciali.\n                                    \n                                       \n\t\t\t\t   Nel frattempo, il presidente messicano, Andrés Manuel López\nObrador, ha annunciato l'intenzione di rafforzare le misure di\ncontenimento dei migranti al confine meridionale. Allo scopo, il\ncapo dello Stato ha proposto al suo omologo americano, Joe\nBiden, di tenere un incontro il 27 dicembre a Città del Messico\ncon una delegazione di alto livello del governo Usa, guidata dal\nsegretario di Stato, Antony Blinken. \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 11,
        "placed": "Abroad",
        "epoch": 1703493020.855577,
        "language": "IT",
        "source": "ANSA"
    },
    {
        "title": "Kiev, almeno 4 morti in attacco russo nel centro di Kherson",
        "date_raw": "Sun, 24 Dec 2023 10:32:48 +0100",
        "date": "2023-12-24",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/12/24/kiev-almeno-4-morti-in-attacco-russo-nel-centro-di-kherson_6b6c1979-1021-4eed-9229-944366665531.html",
        "subtitle": "Nove i feriti, fra cui un bimbo, Colpita palazzina residenziale",
        "content": "\n                                                \n            Almeno 4 persone hanno parso la vita\ne altre 9 sono rimaste ferite in bombardamenti russi sulla città\nucraina meridionale di Kherson, la cui regione viene bersagliata\nquotidianamente dalle forze di Mosca. Lo afferma il governatore\nregionale. \"La scorsa notte l'esercito russo ha bombardato il\ncentro della città di Kherson\", dove \"un proiettile ha colpito\nun immobile residenziale\", ha dichiarato sul suo canale Telegram\nil governatore Oleksandr Prokudin. I quattro morti, fa sapere\nProkudin, comprendono  due anziani ottantenni, un uomo e una\ndonna, uccisi sul colpo. Il corpo di un altro uomo è poi stato\npoi ritrovato sotto le macerie. Fra i nove feriti anche un\nbambino. Colpito, secondo il governatore Prokudin, anche un\ncentro medico di Kherson. \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 14,
        "placed": "Abroad",
        "epoch": 1703493020.8637462,
        "language": "IT",
        "source": "ANSA"
    },
    {
        "title": "Venezuela: universitario liberato dopo 115 giorni di carcere",
        "date_raw": "Sun, 24 Dec 2023 10:33:01 +0100",
        "date": "2023-12-24",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/americalatina/2023/12/24/venezuela-universitario-liberato-dopo-115-giorni-di-carcere_45dc8432-3119-4f8e-a2d8-dc23ff5dbc04.html",
        "subtitle": "Almeno 18 persone rilasciate dopo negoziati Washington-Caracas",
        "content": "\n                                                \n            Dopo 115 giorni di detenzione, è\nstato scarcerato a Caracas lo studente di antropologia\ndell'Università centrale del Venezuela, John Álvarez. Il giovane\ndi 24 anni era stato condannato a 16 anni di reclusione con\nl'accusa di associazione per delinquere e terrorismo insieme a\nsei sindacalisti, a loro volta scarcerati mercoledì.\n                                    \n                                       \n\t\t\t\tL'universitario, che avrebbe subito anche torture, è stato\nrilasciato con misure precauzionali, tra cui la comparizione in\ntribunale ogni 15 giorni e il divieto di lasciare il Paese.\n                                    \n                                       \n\t\t\t\t   La sua scarcerazione è avvenuta nel quadro dei negoziati\nannunciati tra gli Stati Uniti e il Venezuela, che prevedevano\nla liberazione dell'imprenditore colombiano nazionalizzato\nvenezuelano, Alex Saab, scambiato con dieci cittadini\nstatunitensi. Secondo ong per la difesa dei diritti umani,\nalmeno 18 persone sono state scarcerate a seguito di questi\nnegoziati. \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 16,
        "placed": "Abroad",
        "epoch": 1703493020.8881633,
        "language": "IT",
        "source": "ANSA"
    },
    {
        "title": "Barca con 185 Rohingya alla deriva, appello Onu a salvarli",
        "date_raw": "Sun, 24 Dec 2023 10:32:43 +0100",
        "date": "2023-12-24",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/asia/2023/12/24/barca-con-185-rohingya-alla-deriva-appello-onu-a-salvarli_bab4a5fa-43e6-46c8-9e5c-a651d5d58f89.html",
        "subtitle": "Unhcr, su barcone situazione disperata, molte donne e bambini",
        "content": "\n                                                \n            L'Onu ha lanciato un appello\nperché vengano soccorsi in mare 185 profughi Rohingya, fra cui\nmolte donne e bambini appartenenti alla minoranza musulmana\nperseguitata in Birmania, alla deriva su una barca in panne\nnell'Oceano indiano.\n                                    \n                                       \n\t\t\t\tL'Alto commissariato delle Nazioni unite per i rifugiati (Unhcr)\nstima che \"almeno una dozzina dei profughi si trova in stato\ncritico e una persona sarebbe deceduta\" e che \"molte altre\npersone potrebbero morire (...) senza un soccorso  tempestivo\",\nha spiegato il portavoce Babar Baloch. L'Unhcr precisa che 70\ndelle persone a bordo sono minori e 88 sono donne e che il loro\nbarcone alla deriva si trova attualmente fra gli arcipelaghi\nindiani delle Andamane e delle Nicobare e che \"la situazione è\nveramente disperata\".\n                                    \n                                       \n\t\t\t\t   Ogni anno migliaia di Rohingya cercano di scappare dalla\nBirmania, dove sono perseguitati dai militari, o dai campi\nprofughi del Bangladesh, nel tentativo di raggiungere\nl'Indonesia o la Malaysia. Oltre 2.000 di loro hanno tentato\nquesto pericoloso viaggio nel 2022. Dallo scorso anno risultano\nspariti in mare almeno 570 di loro. \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 13,
        "placed": "Abroad",
        "epoch": 1703493020.897779,
        "language": "IT",
        "source": "ANSA"
    },
    {
        "title": "Perù, agenti vestiti da Babbo Natale sgominano band di narcos a Lima",
        "date_raw": "Sun, 24 Dec 2023 14:09:39 +0100",
        "date": "2023-12-24",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/2023/12/24/peru-agenti-vestiti-da-babbo-natale-sgominano-band-di-narcos_b0b71e39-f074-4afc-a874-5a233a2ec56c.html",
        "subtitle": "Il camuffamento ha consentito il blitz in un pericoloso quartiere",
        "content": "In Perù, una squadra di poliziotti, con un agente travestito da Babbo Natale, ha lanciato un'operazione in un pericoloso quartiere a nord di Lima contro una gang di narcotrafficanti. Alla vigilia di Natale, agenti sotto copertura hanno sorpreso due uomini che vendevano cocaina e pasta di marijuana in una residenza privata nella città di Huaral, a circa 70 chilometri dalla capitale.\"La strategia ha avuto successo. Il Natale è arrivato per le 'Renne del Male'\", ha ironizzato il colonnello Walter Palomino, capo dello Squadrone verde della polizia. Da un po' di tempo, le forze dell'ordine distraggono i malviventi con travestimenti e avviano operazioni in date speciali. Questa volta, è stato un agente vestito con il tradizionale abito di Babbo Natale a sfondare la porta della casa dove avveniva lo spaccio e ad arrestare uno dei criminali.\n\nRiproduzione riservata © Copyright ANSA\n\n\n\n",
        "ranked": 10,
        "placed": "Abroad",
        "epoch": 1703493020.9059968,
        "language": "IT",
        "source": "ANSA"
    },
    {
        "title": "Tensione a Belgrado, oppositori tentano irruzione in municipio",
        "date_raw": "Mon, 25 Dec 2023 00:59:24 +0100",
        "date": "2023-12-25",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/12/24/tensione-a-belgrado-oppositori-tentano-irruzione-in-municipio_f3b9842c-dc07-4644-8394-0aad51499c4f.html",
        "subtitle": "Polizia usa i lacrimogeni contro i manifestanti",
        "content": "Una nuova manifestazione organizzata ieri a Belgrado dall'opposizione per protestare contro presunti brogli elettorali, è degenerata in serata in un tentativo di penetrare nella sede del municipio della capitale - come riferito dai media locali. Radunatisi come di consueto davanti alla sede della commissione elettorale, nel centro di Belgrado, i dimostranti si sono spostati verso il vicino municipio, scandendo slogan ostili al governo e al presidente Aleksandar Vucic, accusati di aver falsificato il risultato del voto del 17 dicembre, sia nelle elezioni parlamentari che in quelle amministrative a Belgrado.     In risposta, la polizia a Belgrado ha fatto uso di gas lacrimogeni per disperdere i dimostranti. Dal ministero dell'Interno è stato lanciato un appello a porre fine alle violenze, sottolineando che l'attacco alle sedi istituzionali costituisce un grave reato che comporta pesanti sanzioni.\n\nRiproduzione riservata © Copyright ANSA\n\n\n\n",
        "ranked": 5,
        "placed": "Abroad",
        "epoch": 1703493020.9158766,
        "language": "IT",
        "source": "ANSA"
    }
]
