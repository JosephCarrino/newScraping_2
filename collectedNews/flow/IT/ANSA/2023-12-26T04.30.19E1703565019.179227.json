[
    {
        "title": "Premier: Klopp, troppe gare e zero allenamenti, bisogna cambiare",
        "date_raw": "Mon, 25 Dec 2023 13:02:19 +0100",
        "date": "2023-12-25",
        "url": "https://www.ansa.it/sito/notizie/sport/sport_rss.xml",
        "news_url": "https://www.ansa.it/sito/notizie/sport/calcio/2023/12/25/premier-klopp-troppe-gare-e-zero-allenamenti-bisogna-cambiare_8237fa77-59ac-4e11-8b37-e6248a750eec.html",
        "subtitle": "Tecnico del Liverpool ribadisce critiche a vigilia Boxing Day",
        "content": "\n                                                \n            \"Poco più di due ore di vero\nallenamento nell'arco di dieci giorni\", tra una partita e\nl'altra. E' quanto ha lamentato di aver potuto svolgere Jurgen\nKlopp con il suo Liverpool prima del match di sabato scorso con\nl'Arsenal, in un calendario sempre più fitto e che il tecnico\ntedesco non smette di contestare. \"Dobbiamo fare dei\ncambiamenti, altrimenti non ce la faremo\", ha aggiunto.\n                                    \n                                       \n\t\t\t\t   I Reds, in campo anche domani per il classico Boxing Day, tra\ncampionato, Europa League e Coppa di Lega, chiuderanno dicembre\ncon otto partite giocate, nove con il match del primo gennaio\nprossimo per la 20/a giornata di Premier, che poi andrà in pausa\nper un paio di settimane. Anche il capitano Virgil van Dijk ha\ndetto la sua sul calendario \"che richiede molto impegno, sia\nmentale sia fisico\".\n                                    \n                                       \n\t\t\t\t   Ma non a tutti pesa questa situazione, come afferma Vincent\nKompany, tecnico del Burnley rivale domani proprio del\nLiverpool: \"Il Boxing Day mi è sempre piaciuto, perché non ha\nsenso - dice l'ex giocatore del Manchester City -. E' vero che è\nmolto sfidante per chi gioca, ma allo stadio mon si vedono mai\ncosì tante facce felici come in questo periodo, tutti sono di\nbuon umore. Non mi dà fastidio scendere in campo e non voglio\nche la squadra si lamenti\" di giocare troppo. \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 6,
        "placed": "Sports",
        "epoch": 1703561419.0027883,
        "language": "IT",
        "source": "ANSA"
    },
    {
        "title": "A Natale l'Ascoli Calcio canta contro la violenza di genere",
        "date_raw": "Mon, 25 Dec 2023 11:10:50 +0100",
        "date": "2023-12-25",
        "url": "https://www.ansa.it/sito/notizie/sport/sport_rss.xml",
        "news_url": "https://www.ansa.it/sito/notizie/sport/calcio/2023/12/25/a-natale-lascoli-calcio-canta-contro-la-violenza-di-genere_315b3598-096e-4797-a015-982b523503a4.html",
        "subtitle": "In un video musicale i giocatori intonano Every breath you take",
        "content": "\n                                                \n            Come da tradizione, in\noccasione delle festività natalizie, l'Ascoli Calcio accende le\nluci su una tematica di interesse sociale e lo fa attraverso\nl'atteso video di Natale. \"Every breath you take\" dei Police è\nil brano cantato e interpretato quest'anno dai calciatori\nbianconeri: tratto dall'album del 1983 \"Synchronicity\", il testo\nè solo in apparenza una canzone d'amore, ma non è affatto così.\n                                    \n                                       \n\t\t\t\t   Il video di Natale dell'Ascoli vuole essere un forte \"No\"\nalla violenza sulle donne, un \"No\" che troppo spesso è stato\ngridato dalle donne per le donne e che poche, pochissime volte,\nè stato gridato dagli uomini per le donne. La canzone offre uno\nsguardo crudo sulla complessità di alcune relazioni, accende la\nluce sul lato più oscuro di alcuni rapporti, in cui\npossessività, insicurezza, gelosia possono insorgere nel momento\nin cui un apparente amore finisce.\n                                    \n                                       \n\t\t\t\t   Nel messaggio finale, pronunciato da mister Castori, da\nGiuseppe Bellusci, Nicola Falasco e Fabrizio Caligara, c'è tutta\nla volontà di fare rumore su questo tema, c'è la volontà di\nutilizzare le luci delle festività natalizie per accendere le\ncoscienze di ciascuno sul tema del femminicidio; c'è la volontà\ndi ricordare chi non c'è più e tutte le vittime, le cui storie\ndi violenze e soprusi hanno fatto rumore solo quando ormai era\ntroppo tardi. \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 7,
        "placed": "Sports",
        "epoch": 1703561419.0355265,
        "language": "IT",
        "source": "ANSA"
    },
    {
        "title": "Parigi 2024: Fei esclude russi e bielorussi da prove equitazione",
        "date_raw": "Mon, 25 Dec 2023 19:28:34 +0100",
        "date": "2023-12-25",
        "url": "https://www.ansa.it/sito/notizie/sport/sport_rss.xml",
        "news_url": "https://www.ansa.it/sito/notizie/sport/altrisport/2023/12/25/parigi-2024-fei-esclude-russi-e-bielorussi-da-prove-equitazione_65e189b7-9fb4-470b-97b1-44cbe1be7d93.html",
        "subtitle": "Annuncio della federazione internazionale",
        "content": "\n                                                \n            La Federazione internazionale di\nequitazione (Fei) ha annunciato che la Russia e la Bielorussia\nnon saranno ammesse alle Olimpiadi di Parigi, nemmeno sotto\nbandiera neutrale. Lo riportano i media francesci, seconco cui\nla Fei ha diffuso una nota in cgui si afferma che \"nei sistemi\ndi qualificazione olimpica per l'equitazione, la qualificazione\nindividuale è assicurata dalle classifiche olimpiche Fei per il\nsalto ostacoli, il dressage e il completo, che coprono il\nperiodo dal 1 gennaio 2023 al 31 dicembre 2023\". Un annuncio che\nesclude di fatto russi e bielorussi, che dal marzo 2022 non\npartecipano agli eventi Fei.\n                                    \n                                       \n\t\t\t\t   La Fei ha inoltre chiarito, nello stesso comunicato, che\nrussi e bielorussi rimarranno sospesi anche l'anno prossimo e\nche la norma si applicherà anche ai Giochi Paralimpici. Il caso\ndegli atleti russi e bielorussi è stato dibattuto sin\ndall'invasione dell'Ucraina. Come l'intero movimento olimpico,\nla Fei aveva sospeso cavalieri, cavalli e funzionari russi,\ndecisione confermata e prorogata fino ad ora. Lo scorso 8\ndicembre, il Comitato olimpico internazionale ha approvato la\npartecipazione degli atleti russi e bielorussi a Parigi 2024 ma\ncon lo status di neutrali, quindi senza bandiera, stemma o\ninno). A differenza della maggior parte delle altre discipline,\nl'equitazione ha deciso di risolvere la questione in altro modo.\n                                    \n                                       \n\t\t\t\t\n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 2,
        "placed": "Sports",
        "epoch": 1703561419.1231704,
        "language": "IT",
        "source": "ANSA"
    },
    {
        "title": "Vela: tutto pronto per la 'Sydney-Hobart', Comanche ci riprova",
        "date_raw": "Mon, 25 Dec 2023 14:31:08 +0100",
        "date": "2023-12-25",
        "url": "https://www.ansa.it/sito/notizie/sport/sport_rss.xml",
        "news_url": "https://www.ansa.it/sito/notizie/sport/altrisport/2023/12/25/vela-tutto-pronto-per-la-sydney-hobart-comanche-ci-riprova_1615c066-2091-4e0e-89b2-d1d1388ce9d5.html",
        "subtitle": "Il supermaxi campione 2022 al via con altre 100 imbarcazioni",
        "content": "\n                                                \n            Ormai è una tradizione a Santo\nStefano, insieme con le partite di Premier League del Boxing\nDay: a Sydney è tutto pronto per la 78/a edizione della regata\nSydney-Hobart, alla quale parteciperanno oltre centro\nimbarcazioni con partenza prevista alle 3 di notte ora italiana.\n                                    \n                                       \n\t\t\t\tIl percorso di 628 miglia nautiche (1.200 km) fino alla capitale\ndella Tasmania metterà come al solito i concorrenti di fronte ad\nuna dura esperienza, ma tra loro saranno i quattro supermaxi da\n100 piedi a disputarsi la vittorie.\n                                    \n                                       \n\t\t\t\t   Si ripresenta al via dalla baia di Sydney il vincitore dello\nscorso anno, Andoo Comanche, cui cercheranno di opporsi\nLawConnect, SHK Scallywag e Wild Thing 100. Il record della\ntraversata è di un giorno, nove ore, 15 minuti e 24 secondi,\nsiglato nel 2017 sempre da Comanche, allora denominato Ldv\nComanche. \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 5,
        "placed": "Sports",
        "epoch": 1703561419.1792188,
        "language": "IT",
        "source": "ANSA"
    }
]
