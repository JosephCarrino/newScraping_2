[
    {
        "title": "Da Banca Ifis 160mila euro in borse di studio al Coni",
        "date_raw": "Mon, 18 Dec 2023 12:14:08 +0100",
        "date": "2023-12-18",
        "url": "https://www.ansa.it/sito/notizie/economia/economia_rss.xml",
        "news_url": "https://www.ansa.it/sito/notizie/economia/2023/12/18/da-banca-ifis-160mila-euro-in-borse-di-studio-al-coni_4a0392f8-f1ea-4c8d-93ec-c2037ab1aa06.html",
        "subtitle": "\"L'iniziativa genererà un impatto sociale pari a 526mila euro\"",
        "content": "\n                                                \n            Banca Ifis ha erogato al Coni, per il\nterzo anno consecutivo, un finanziamento di 160mila euro\ndestinato a borse di studio per i medagliati juniores del 2023.\n                                    \n                                       \n\t\t\t\tL'iniziativa, presentata presso la Sala Giunta del Coni dal\npresidente del Comitato Olimpico, Giovanni Malagò, e dal\nPresidente di Banca Ifis, Ernesto Fürstenberg Fassio, produrrà\nper ogni euro investito un impatto sociale pari a 3,3 euro.\n                                    \n                                       \n\t\t\t\t  A stimarlo è il \"modello di misurazione d'impatto\", sviluppato\ndall'Ufficio studi di Banca Ifis in collaborazione con Triadi,\nche valuta come i 160mila euro erogati per le borse di studio\ngenereranno un impatto sociale pari a 526mila euro, ovvero 3,3\nvolte.\n                                    \n                                       \n\t\t\t\t  L'analisi prende in considerazione quattro elementi: la\nvalorizzazione della crescita del benessere personale degli\natleti e delle proprie capacità; la riduzione dei costi\nsostenuti dalla pubblica amministrazione per il supporto degli\ninattivi; la valorizzazione della formazione professionale, resa\naccessibile grazie alle borse di studio; la monetizzazione delle\nmaggiori possibilità occupazionali e della crescita\nprofessionale perseguita dai giovani medagliati.\n                                    \n                                       \n\t\t\t\t  In tre anni Banca Ifis ha donato borse di studio per un valore\ncomplessivo di circa 500mila euro. \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 5,
        "placed": "Economy",
        "epoch": 1702904424.612377,
        "language": "IT",
        "source": "ANSA"
    }
]
