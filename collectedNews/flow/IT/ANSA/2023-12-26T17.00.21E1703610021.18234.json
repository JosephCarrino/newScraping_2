[
    {
        "title": "Nba: i Knicks fermano Milwaukee, Denver batte i Warriors",
        "date_raw": "Mon, 25 Dec 2023 23:22:02 +0100",
        "date": "2023-12-25",
        "url": "https://www.ansa.it/sito/notizie/sport/sport_rss.xml",
        "news_url": "https://www.ansa.it/sito/notizie/sport/basket/2023/12/25/nba-i-knicks-fermano-milwaukee-denver-batte-i-warriors_26f74581-4738-4045-89ec-098f055245fa.html",
        "subtitle": "Natale in campo per i big, Antetokounmpo non basta ai Bucks",
        "content": "\n                                                \n            I New York Knicks hanno avuto la\nmeglio sui Bucks di Giannis Antetokounmpo nel primo match\nnatalizio in Nba, interrompendo la serie di sette successi di\nfila di Milwaukee con una vittoria per 129-122 al Madison Square\nGarden. I Knicks avevano perso le precedenti nove partite contro\ni Bucks, l'ultima solo sabato scorso, ma oggi a fare la\ndifferenza per loro sono stati Jalen Brunson, che ha segnato 38\npunti, e una difesa efficace. Giannis Antetokounmpo e Damian\nLillard hanno segnato 32 punti ciascuno, ma i Bucks sono stati\nsempre sotto dopo il primo quarto e si sono dovuti arrendere\n   Nell'altro incontro, i Denver Nuggets si sono imposti in casa\nsu Golden State per 120-114 in un match sempre in bilico, Nel\nfinale hanno fatto la differenza Jamal Murray (28 punti) e\nNikola Jokic (26 con 14 rimbalzi e 8 assist) mentre per i\ncaliforniani hanno brillato meno del solito Steph Curry (18\npunti, solo 7/21 al tiro) e Klay Thompson (9 punti). Il miglior\nmarcatore dei Warriors è stato Andrew Wiggins, con 22 punti.\n                                    \n                                       \n\t\t\t\tDenver resta sempre seconda nella Western Conference, mentre\nGolde State resta decima con un modesto score di 15-15 dopo 30\npartite. \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 8,
        "placed": "Sports",
        "epoch": 1703606421.010258,
        "language": "IT",
        "source": "ANSA"
    },
    {
        "title": "Spalletti, chiesto a Babbo Natale vostro tifo per la nazionale",
        "date_raw": "Mon, 25 Dec 2023 16:49:18 +0100",
        "date": "2023-12-25",
        "url": "https://www.ansa.it/sito/notizie/sport/sport_rss.xml",
        "news_url": "https://www.ansa.it/sito/notizie/sport/calcio/2023/12/25/spalletti-chiesto-a-babbo-natale-vostro-tifo-per-la-nazionale_2a55f8e9-9c23-4ec7-a80e-e5229aa4056e.html",
        "subtitle": "Messaggi auguri da tanti big del calcio, Icardi con occhio nero",
        "content": "\n                                                \n            \"Quest'anno ho chiesto a Babbo Natale\nla vostra felicità e il vostro tifo per la Nazionale! Tanti\nauguri di buon Natale a tutti voi\". E' il messaggio che ha\npostato sul proprio profilo Instagram il ct azzurro, Luciano\nSpalletti, in occasione delle festività, accompagnato da una\nfoto in cui compare con una tuta dell'Italia.\n                                    \n                                       \n\t\t\t\t   L'ex allenatore del Napoli non è stato certo l'unico dei\nprotagonisti del mondo del pallone a farsi vivo sui social in\noccasione del Natale, tra messaggi di auguri e immagini in\nfamiglia ma anche di feste e banchetti con compagni di squadra o\namici.\n                                    \n                                       \n\t\t\t\t   Tra i tanti post, si fa notare quello dell'argentino Mauro\nIcardi, che compare nella foto con un occhio nero, 'regalo' del\nderby di ieri a Istanbul tra il suo Galatasaray e il Fenerbahce,\nreplicato per solidarietà con un ombretto dalla moglie, Wanda\nNara. \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 11,
        "placed": "Sports",
        "epoch": 1703606421.0378146,
        "language": "IT",
        "source": "ANSA"
    },
    {
        "title": "Parigi 2024: Fei esclude russi e bielorussi da prove equitazione",
        "date_raw": "Mon, 25 Dec 2023 19:28:34 +0100",
        "date": "2023-12-25",
        "url": "https://www.ansa.it/sito/notizie/sport/sport_rss.xml",
        "news_url": "https://www.ansa.it/sito/notizie/sport/altrisport/2023/12/25/parigi-2024-fei-esclude-russi-e-bielorussi-da-prove-equitazione_65e189b7-9fb4-470b-97b1-44cbe1be7d93.html",
        "subtitle": "Annuncio della federazione internazionale",
        "content": "\n                                                \n            La Federazione internazionale di\nequitazione (Fei) ha annunciato che la Russia e la Bielorussia\nnon saranno ammesse alle Olimpiadi di Parigi, nemmeno sotto\nbandiera neutrale. Lo riportano i media francesci, seconco cui\nla Fei ha diffuso una nota in cgui si afferma che \"nei sistemi\ndi qualificazione olimpica per l'equitazione, la qualificazione\nindividuale è assicurata dalle classifiche olimpiche Fei per il\nsalto ostacoli, il dressage e il completo, che coprono il\nperiodo dal 1 gennaio 2023 al 31 dicembre 2023\". Un annuncio che\nesclude di fatto russi e bielorussi, che dal marzo 2022 non\npartecipano agli eventi Fei.\n                                    \n                                       \n\t\t\t\t   La Fei ha inoltre chiarito, nello stesso comunicato, che\nrussi e bielorussi rimarranno sospesi anche l'anno prossimo e\nche la norma si applicherà anche ai Giochi Paralimpici. Il caso\ndegli atleti russi e bielorussi è stato dibattuto sin\ndall'invasione dell'Ucraina. Come l'intero movimento olimpico,\nla Fei aveva sospeso cavalieri, cavalli e funzionari russi,\ndecisione confermata e prorogata fino ad ora. Lo scorso 8\ndicembre, il Comitato olimpico internazionale ha approvato la\npartecipazione degli atleti russi e bielorussi a Parigi 2024 ma\ncon lo status di neutrali, quindi senza bandiera, stemma o\ninno). A differenza della maggior parte delle altre discipline,\nl'equitazione ha deciso di risolvere la questione in altro modo.\n                                    \n                                       \n\t\t\t\t\n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 9,
        "placed": "Sports",
        "epoch": 1703606421.0617335,
        "language": "IT",
        "source": "ANSA"
    },
    {
        "title": "Nba: James sottotono, Lakers battuti in casa da Boston",
        "date_raw": "Tue, 26 Dec 2023 14:54:15 +0100",
        "date": "2023-12-26",
        "url": "https://www.ansa.it/sito/notizie/sport/sport_rss.xml",
        "news_url": "https://www.ansa.it/sito/notizie/sport/basket/2023/12/26/nba-james-sottotono-lakers-battuti-in-casa-da-boston_de5c711e-877e-4cf8-b56f-ab95141b88de.html",
        "subtitle": "Doncic segna 50 punti ai Suns e sfonda tetto 10mila",
        "content": "I Lakers di LeBron James non sono riusciti a fermare la marcia dei Boston Celtics, che si sono imposti 126-115 alla Crypto.com Arena in uno dei match più attesi del turno natalizio in Nba. Nonostante i 40 punti di Anthony Davis, la franchigia di Los Angeles si è arresa ai leader della Eastern Conference, che ha avuto come migliori marcatori Kristaps Porzingis (28 punti, 11 rimbalzi) e Jayson Tatum (25 punti), anche per la serata non brillante dello stesso James (16 punti, 9 rimbalzi e 8 assist). Dopo le vittorie dei New York Knicks sui Milwaukee Bucks (129-122) al Madison Square Garden e dei Denver Nuggets su Golden State (120-114), a brillare nella notte Usa è stato Luka Doncic, che ha portato i Dallas Mavericks alla vittoria segnando 50 punti (6 rimbalzi e 15 assist) contro i Phoenix Suns (128-114). Ma soprattutto, lo sloveno ha superato il tetto dei 10.000 punti in carriera, a soli 24 anni. È il settimo giocatore più veloce (358 partite) nella storia Nba a raggiungere tale traguardo. Di fronte al pubblico ostile del Suns, lo sloveno si è divertito a dichiarare \"quando fai un tiro, tutta il palazzetto tace. È la sensazione più bella del mondo\".     Infine, i Miami Heat si sono imposti in casa sui Philadelphia 76ers (119-113) in un match equilibrato che si è deciso nell'ultimo quarto. Privi del leader Joel Embiid, i Sixers hanno avuto meno armi per contrastare tra gli avversari Jaime Jaquez Jr (31 punti, 10 rimbalzi) e Bam Adebayo (26 punti, 15 rimbalzi, 5 assist).   \n\nRiproduzione riservata © Copyright ANSA\n\n\n\n",
        "ranked": 7,
        "placed": "Sports",
        "epoch": 1703606421.0731115,
        "language": "IT",
        "source": "ANSA"
    },
    {
        "title": "Figlio Pelè, papà sarebbe triste a vedere un Brasile così",
        "date_raw": "Tue, 26 Dec 2023 12:16:21 +0100",
        "date": "2023-12-26",
        "url": "https://www.ansa.it/sito/notizie/sport/sport_rss.xml",
        "news_url": "https://www.ansa.it/sito/notizie/sport/calcio/2023/12/26/figlio-pele-papa-sarebbe-triste-a-vedere-un-brasile-cosi_c9bcb5f6-feff-477f-81bd-2934d98e758e.html",
        "subtitle": "Edinho \"nazionale in declino, una volta c'erano più campioni\"",
        "content": "\n                                                \n            Pelé \"sarebbe stato triste\" per la\nsiuazione attuale della nazionale brasiliana, ha detto il figlio\nEdinho in un'intervista all'AFP a pochi giorni del primo\nanniversario della morte del fuoriclasse. \"Questa crisi non è\narrivata dall'oggi al domani, ci sono problemi grandi e\ncomplessi - afferma Edinho, uno dei sette figli di Pelé -.\n                                    \n                                       \n\t\t\t\tStiamo vivendo un declino... abbiamo ancora grandi giocatori ma\nin passato avevamo più giocatori di alto livello rispetto ad\noggi. Non c'è dubbio, se papà fosse stato con noi quest'anno,\nsarebbe stato molto triste\". La nazionale verdeoro sta faticando\nnelle qualificazioni per i Mondiali 2026 - attualmente occupa il\nsesto posto nella classifica sudamericana, ultimo utile per\nottenere il pass -, ed è privo della sua stella, Neymar, che è\ninfortunato. Le celebrazioni per il primo anniversario della\nmorte di Pelé, mancato il 29 dicembre scorso a 82 anni a causa\ndi un cancro, dovrebbero essere di basso profilo. I figli si\nriuniranno on line poiché molti di loro vivono negli Stati\nUniti, mentre è prevista una cerimonia presso il mausoleo di\nSantos, aperto al pubblico lo scorso maggio. \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 6,
        "placed": "Sports",
        "epoch": 1703606421.0834568,
        "language": "IT",
        "source": "ANSA"
    },
    {
        "title": "Il Natale di Salah, 'ho il cuore pesante'",
        "date_raw": "Tue, 26 Dec 2023 15:15:11 +0100",
        "date": "2023-12-26",
        "url": "https://www.ansa.it/sito/notizie/sport/sport_rss.xml",
        "news_url": "https://www.ansa.it/sito/notizie/sport/calcio/2023/12/26/il-natale-di-salah-ho-il-cuore-pesante_27d14130-5dea-4ea7-9321-28b56e3eacc1.html",
        "subtitle": "'In Medio Oriente c'è una guerra, morte e distruzione a Gaza'",
        "content": "\n                                                \n            Una foto in bianco e nero di un\nalbero di Natale. Così Mohamed Salah, idolo dei tifosi del\nLiverpool e calciatore che già nei mesi scorsi aveva fatto\nappelli per la pace, ha celebrato sui propri social queste\ngiornate di Festa. Alla foto l'ex attaccante della Roma ha\naggiunto queste considerazioni: \"Il Natale è un periodo in cui\nle famiglie si riuniscono e festeggiano - le parole di Salah,\nche è musulmano praticante -. Con una guerra brutale in corso in\nMedio Oriente, e specialmente con le scene di morte e\ndistruzione a Gaza, arriviamo al Natale con il cuore pesante e\ncondividiamo il dolore di quelle famiglie che sono in lutto per\nla perdita dei loro cari. Per favore, non dimenticatevi di loro,\ne non abituatevi alle loro sofferenze. Buon Natale\".\n                                    \n                                       \n\t\t\t\t  Lo scorso ottobre Salah si era già espresso su quanto sta\naccadendo in Israele e Palestina criticando la \"violenza e\nbrutalità\" di ambedue le parti in causa. \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 3,
        "placed": "Sports",
        "epoch": 1703606421.124226,
        "language": "IT",
        "source": "ANSA"
    },
    {
        "title": "La serie B rinnova il Boxing Day e punta al pienone",
        "date_raw": "Mon, 25 Dec 2023 17:46:32 +0100",
        "date": "2023-12-25",
        "url": "https://www.ansa.it/sito/notizie/sport/sport_rss.xml",
        "news_url": "https://www.ansa.it/sito/notizie/sport/calcio/2023/12/25/la-serie-b-rinnova-il-boxing-day-e-punta-al-pienone_2262ef66-5519-4e9b-9d6d-51821fb80530.html",
        "subtitle": "Domani si chiude girone d'andata, poi sosta fino al 13 gennaio",
        "content": "\n                                                \n            La serie B punta di nuovo a fare\nincetta di spettatori nel boxing day di domani, che prevede la\n19/a di campionato, ultima del girone d'andata. L'anno scorso il\nturno di Santo Stefano fece registrare il record di spettatori,\ncon il top in Bari-Genoa (48.827).\n                                    \n                                       \n\t\t\t\t   Si giocheranno in contemporanea quasi tutte partite alle 15,\ncon l'eccezione di un anticipo alle 12.30, Reggiana-Catanzaro, e\ndei posticipi alle 18 e alle 20.30 (Sampdoria-Bari), che\nchiuderà il 2023 del campionato cadetto. La ripresa è prevista\nper il 13 gennaio prossimo, con un girone di ritorno che per la\nprima volta non rispecchierà quell'd'andata, essendo stato\nvarato il calendario asimmetrico.\n                                    \n                                       \n\t\t\t\t   Il Parma capolista sarà ospite di un Brescia in crecita e il\nVenezia, sul campo della FeralpiSalò ultima in classifica, spera\ndi rosicchiare qualche punto. L'ultima giornata disputata ha\nvisto il record di gol di questa stagione, con 39 reti\nrealizzate venerdì scorso, quando tutte le partite si sono\ngiocate nello stesso giorno. \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 10,
        "placed": "Sports",
        "epoch": 1703606421.1342654,
        "language": "IT",
        "source": "ANSA"
    },
    {
        "title": "Dakar: torna dopo incidente grave, 'non ricordo di averla corsa'",
        "date_raw": "Tue, 26 Dec 2023 15:51:34 +0100",
        "date": "2023-12-26",
        "url": "https://www.ansa.it/sito/notizie/sport/sport_rss.xml",
        "news_url": "https://www.ansa.it/sito/notizie/sport/altrisport/2023/12/26/dakar-torna-dopo-incidente-grave-non-ricordo-di-averla-corsa_ee1a000a-fb75-474b-b8c3-bddc9175c427.html",
        "subtitle": "Al via il 5/1 ci sarà lo spagnolo Feliu, nel 2022 finì in coma",
        "content": "\n                                                \n            Il 5 gennaio parte in Arabia Saudita\nla Dakar 2024 e al via ci sarà anche, nella categoria delle\nmoto, chi l'ha già corsa ma non ricorda di averlo fatto. E' il\ncentauro spagnolo Isaac Feliu, che due anni fa, nel 2022, nel\ncorso del raid fu protagonista di un grave incidente che stava\nper costargli la vita, e che gli procurò due settimane di coma\nfarmacologico. Feliu cadde, nel corso della nona tappa, mentre\nandava a velocità elevata, e la moto gli finì sopra.\n                                    \n                                       \n\t\t\t\tNell'incidente riportò un trauma cranico, la frattura della\nvertebra C7 e un trauma addominale.\n                                    \n                                       \n\t\t\t\t  Poi, con il tempo, tutto si risolse per il meglio, ma Feliu\nnon ricordava, e non ricorda, più di aver corso la Dakar e ora\nvuole riprovarci: \"Sarà come la prima volta\", ha spiegato.\n                                    \n                                       \n\t\t\t\t\"Torno perché non ricordo di averla corsa - ha detto ancora -.\n                                    \n                                       \n\t\t\t\tC'ero, ci sono video che dimostrano che ci sono stato e me lo\nhanno raccontato ottantamila volte, ma io non l'ho impresso\nnella memoria. È come se stessi esplorando di nuovo un nuovo\nterreno. Fisicamente sto abbastanza bene per riprovarci\".\n                                    \n                                       \n\t\t\t\t\n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 2,
        "placed": "Sports",
        "epoch": 1703606421.155839,
        "language": "IT",
        "source": "ANSA"
    },
    {
        "title": "Sci nordico: cdm riparte col Tour de ski, Dobbiaco prima tappa",
        "date_raw": "Tue, 26 Dec 2023 12:58:06 +0100",
        "date": "2023-12-26",
        "url": "https://www.ansa.it/sito/notizie/sport/sport_rss.xml",
        "news_url": "https://www.ansa.it/sito/notizie/sport/altrisport/2023/12/26/sci-nordico-cdm-riparte-col-tour-de-ski-dobbiaco-prima-tappa_90bc6bc4-3bdd-4393-b401-9d4645e1256f.html",
        "subtitle": "Pellegrino e gli azzurri alla sfida con gli scandinavi",
        "content": "\n                                                \n            Lasciata la Scandinavia prima di\nNatale, la coppa del mondo di sci nordico maschile e femminile\nplana sulle Alpi per ricominciare sabato prossimo a Dobbiaco\n(Bolzano) con la prima prova della 18/a edizione del Tour de\nski. Il programma prevede tre gare nella località della Val\nPusteria fino all'1 gennaio, poi il trasferimento a Davos\n(Svizzera) il 3 e 4 gennaio e si concluderà in Val Fiemme sabato\n6 e domenica 7 gennaio con l'ascesa dell'Alpe del Cermis dopo\nsette tappe.\n                                    \n                                       \n\t\t\t\t   Per la nazionale italiana sono stati convocati 12 uomini e\nnove donne. Guidati da Federico Pellegrino, ci saranno Francesco\nDe Fabiani, Giacomo Gabrielli, Paolo Ventura, Davide Graz,\nSimone Daprà, Elia Barp, Alessandro Chiocchetti, Dietmar\nNoeckler, Giandomenico Salvadori, Martino Carollo e Michael\nHellweger. Le gare femminili vedranno in pista Francesca\nFranchi, Caterina Ganz, Anna Comarella, Nadine Laurent, Martina\nDi Centa, Iris De Martin Pinter, Federica Cassol, Federica\nSanfilippo e Nicole Monsorno. \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 5,
        "placed": "Sports",
        "epoch": 1703606421.1823344,
        "language": "IT",
        "source": "ANSA"
    }
]
