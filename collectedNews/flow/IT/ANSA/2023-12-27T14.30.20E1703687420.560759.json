[
    {
        "title": "Roma batte ampiamente Milano tra chi cerca una casa da comprare",
        "date_raw": "Wed, 27 Dec 2023 10:11:24 +0100",
        "date": "2023-12-27",
        "url": "https://www.ansa.it/sito/notizie/economia/economia_rss.xml",
        "news_url": "https://www.ansa.it/sito/notizie/economia/2023/12/27/roma-batte-ampiamente-milano-tra-chi-cerca-una-casa-da-comprare_243d0fbf-5296-4759-9a01-2414fca46d2a.html",
        "subtitle": "Immobiliare.it: nella capitale il 9,4% delle ricerche in Italia",
        "content": "\n                                                \n            Quanti nell'ultimo anno si sono\ndecisi a cercare una casa da acquistare hanno espresso una netta\npreferenza per Roma (9,4% delle ricerche totali), che batte\nMilano (poco più del 5% delle ricerche), in seconda posizione.\n                                    \n                                       \n\t\t\t\tLo affermano dati di Immobiliare.it, che ha analizzato il\ncomportamento degli utenti su sito e app per fornire un quadro\ndelle ambizioni immobiliari degli italiani nel 2023.\n                                    \n                                       \n\t\t\t\t   A chiudere il podio Torino, al 3,3% del totale delle\nricerche. In quarta e quinta posizione, praticamente a\nparimerito con il circa il 2% delle ricerche complessive\nciascuna, le città di Genova e Napoli. Nel particolare,\nguardando ai quartieri, il romano Talenti-Monte Sacro-Nuovo\nSalario (8,1%) si conferma anche quest'anno la zona sulla quale\nconverge il numero maggiore di ricerche di un'abitazione su cui\ninvestire, con Vomero-Arenella (5,9%), zona 'in' di Napoli, che\nsorpassa la milanesissima Città Studi-Susa (5,8%).\n                                    \n                                       \n\t\t\t\t   Secondo la ricerca, ben il 63% di chi ha cercato una casa da\nacquistare ha impostato un budget massimo di 250mila euro. Per\nquanto riguarda le dimensioni desiderate, quasi il 30% delle\nricerche effettuate si è centrato su soluzioni tra i 100 e 125\nmetri quadri. Mille euro al mese è invece la cifra massima per\nil canone di affitto per il 60,2% di chi ha cercato una casa in\nlocazione. \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 9,
        "placed": "Economy",
        "epoch": 1703683820.487597,
        "language": "IT",
        "source": "ANSA"
    },
    {
        "title": "Codacons, dal cibo alle bollette, stangata 970 euro nel 2024",
        "date_raw": "Wed, 27 Dec 2023 10:30:47 +0100",
        "date": "2023-12-27",
        "url": "https://www.ansa.it/sito/notizie/economia/economia_rss.xml",
        "news_url": "https://www.ansa.it/sito/notizie/economia/2023/12/27/codacons-dal-cibo-alle-bollette-stangata-970-euro-nel-2024_96743b84-f6a3-402f-a5c8-b1c3e926b029.html",
        "subtitle": "Con l'addio al mercato tutelato, possibili maxi-rincari",
        "content": "\n                                                \n            Il nuovo anno porterà una nuova\nstangata per le tasche dei consumatori, con un conto che\npotrebbe aumentare di 974 euro a famiglia. Lo afferma il\nCodacons, che ha stimato la maggiore spesa che si prefigura nel\n2024 a causa dei rincari di prezzi e tariffe nei vari settori.\n                                    \n                                       \n\t\t\t\t   Dagli alimentari all'Rc auto, passando per banche e\ntelefonia, le famiglie dovranno mettere mano al portafogli e\nandare incontro ad aumenti che, in alcuni casi, potrebbero\nessere particolarmente sostanziosi, spiega l'associazione. Si\nparte da cibi e bevande, che registrano da due anni un trend in\nforte rialzo e che proseguirà, seppur in attenuamento, nel corso\ndel 2024, determinando una maggiore spesa stimata in +231 euro a\nfamiglia. Per il settore dei trasporti (auto, treni, aerei), già\ncaratterizzato nel 2023 dai fenomeni del caro-benzina e del\ncaro-voli, una famiglia media potrebbe ritrovarsi a spendere 160\neuro in più annui.\n                                    \n                                       \n\t\t\t\t    Altra nota dolente l'Rc auto: un nucleo che dispone di due\nautomobili si ritroverà a spendere in totale 62 euro in più\nrispetto al 2023 solo a titolo di copertura assicurativa, stima\nancora il Codacons.\n                                    \n                                       \n\t\t\t\t    Se per i mutui sembra finita la politica dei rialzi dei\ntassi imposta dalla Bce - con la conseguenza che nel corso del\n2024 potrebbero non scattare nuovi aumenti delle rate - lo\nstesso non può dirsi per il settore dell'energia, dove \"regnano\npesanti incognite\": la fine del mercato tutelato del gas\n(fissata al 10 gennaio 2024) e della luce (luglio 2024) porterà\ninevitabilmente - prosegue il Codacons - incrementi delle\ntariffe: la maggiore spesa potrebbe attestarsi a +220 euro annui\na nucleo. \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 8,
        "placed": "Economy",
        "epoch": 1703683820.5025496,
        "language": "IT",
        "source": "ANSA"
    },
    {
        "title": "Borsa: Europa positiva dopo la pausa di Natale, Milano +0,3%",
        "date_raw": "Wed, 27 Dec 2023 11:01:43 +0100",
        "date": "2023-12-27",
        "url": "https://www.ansa.it/sito/notizie/economia/economia_rss.xml",
        "news_url": "https://www.ansa.it/sito/notizie/economia/2023/12/27/borsa-europa-positiva-dopo-la-pausa-di-natale-milano-03_a60ce768-5669-47f1-9134-ae2078a8c2e6.html",
        "subtitle": "Future Usa contrastati, ottimismo sulle prossime mosse della Fed",
        "content": "\n                                                \n            C'è cauto ottimismo sui mercati\neuropei nella prima seduta dopo il Natale, che è anche la\nterz'ultima dell'anno, in vista di un possibile taglio dei tassi\ndella Fed a inizio 2024. La migliore è Londra (+0,48%), seguita\nda Milano (+0,3%), Parigi (+0,2%) e Francoforte (+0,05%). Sotto\nla parità invece  Madrid  (-0,13%). Contrastati i future Usa, in\nvista degli indici della Fed di Richmond sulla manifattura e sui\nservizi e di Dallas sul terziario. In arrivo in tarda serata le\nscorte settimanali di greggio. Si abbassa la tensione sui titoli\ndi stato, con i rendimenti in calo un po' ovunque e il\ndifferenziale tra Btp e Bund decennali tedeschi stabile a 155,4\npunti. Cala di 4 punti il rendimento annuo italiano al 3,48% e\ndi 4,5 punti quello tedesco, che scende all'1,93%.\n                                    \n                                       \n\t\t\t\t   Stabile il dollaro a 0,9 euro e 0,78 sterline e 91,94 rubli,\nmentre sale a 142,52 yen. Prosegue il calo del greggio (Wti\n-0,4% a 75,28 dollari al barile), sale l'oro (+0,23% a 2.068,7\ndollari l'oncia) mentre il gas risale la china (+7,83% a 36,88\neuro al MWh) puntando ai 40 euro toccati l'ultima volta lo\nscorso 4 dicembre. Gli operatori temono in questo caso\nl'inasprirsi della guerra tra Israele ed Hamas in Palestina. Il\nMar Rosso infatti è una delle principali vie di transito per le\nnavi che trasportano il gas naturale liquefatto (Gnl).\n                                    \n                                       \n\t\t\t\t   Acquisti sui petroliferi Shell (+0,8%), TotalEnergies\n(+0,75%), Bp (+0,7%) ed Eni (+0,54%). Vanno meglio Saipem\n(+3,18%) e Subsea 7 (+1,9%), attive nell'ingegneria energetica.\n                                    \n                                       \n\t\t\t\tBene i produttori di semiconduttori Be (+1,05%), Stm (+0,91%) ed\nInfineon (+0,81%) e il lusso con Swatch (+1,15%), Adidas\n(+0,7%), Cucinelli (+0,6%), e Moncler (+0,57%). In ordine sparso\nle banche con Barclays (+1%), Mps (+,8%), Hsbc (+0,75%) , Bnp\n(+0,5%), Unicredit (+0,1%), Intesa (+0,02%), Banco Bpm (-0,23%)\ne Bper (-0,13%). \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 7,
        "placed": "Economy",
        "epoch": 1703683820.5370047,
        "language": "IT",
        "source": "ANSA"
    },
    {
        "title": "Borsa: Milano dimezza rialzo (+0,2%), corre Saipem, giù Banco",
        "date_raw": "Wed, 27 Dec 2023 12:02:15 +0100",
        "date": "2023-12-27",
        "url": "https://www.ansa.it/sito/notizie/economia/economia_rss.xml",
        "news_url": "https://www.ansa.it/sito/notizie/economia/2023/12/27/borsa-milano-dimezza-rialzo-02-corre-saipem-giu-banco_a28ef064-30c8-4ad7-b3c5-789ff930813a.html",
        "subtitle": "Spread stabile sopra i 155 punti. Acquisti Iveco, Stm e Prysmian",
        "content": "\n                                                \n            Dimezza il rialzo Piazza Affari,\nche rimane comunque in territorio positivo e sui massimi dal\ngiugno del 2008. L'indice Ftse Mib guadagna lo 0,25% a 30.429\npunti, segnando da inizio anno una crescita del 28,3% circa. Si\nassesta poco sopra i 155 punti il differenziale tra Btp e Bund\ndecennali tedeschi, con il rendimento annuo italiano in ribasso\ndi 4,1 punti al 3,48% e quello tedesco di 4,4 punti all'1,93%.\n                                    \n                                       \n\t\t\t\t    Corre Saipem (+3,35%), che da inizio anno sale di quasi il\n33%. Seguono Iveco (+1,66%), Stm (+1,03%) e Prysmian (+0,93%),\nche ha annunciato il collaudo del cavo per il parco eolico\nfrancese di Fécamp nella Manica. Acquisti anche sul lusso con\nCucinelli (+0,8%), che dallo scorso 18 dicembre fa parte del\npaniere che compone l'indice Ftse Mib, e Moncler (+0,6%). Si\nmuovono in ordine sparso le banche: Mps dimezza il rialzo allo\n0,52%, Intesa (+0,06%) viaggia poco sopra la parità, Unicredit\n(-0,08%) e Bper (-0,16%) fanno l'opposto, mentre Banco Bpm  cede\nlo 0,4%. Gira al rialzo Tim (+0,63%), tengono Eni (+0,56%) e\nFerrari (+0,53%), appare poco mossa invece Stellantis (+0,02%). \nTra i titoli a minor capitalizzazione sprint di Trevi (+10,57%),\nBioera (+10,2%) e Tesellis (+8,36%), già Tiscali, sotto\npressione invece Eems (-10%) ed ePrice (-9,33%). \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 5,
        "placed": "Economy",
        "epoch": 1703683820.5607529,
        "language": "IT",
        "source": "ANSA"
    }
]
