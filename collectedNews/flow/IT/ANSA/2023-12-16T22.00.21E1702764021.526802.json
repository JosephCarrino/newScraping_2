[
    {
        "title": "Famiglie ostaggi, 'basta combattere, avviare i negoziati'",
        "date_raw": "Sat, 16 Dec 2023 19:07:26 +0100",
        "date": "2023-12-16",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/mediooriente/2023/12/16/famiglie-ostaggi-basta-combattere-avviare-i-negoziati_bbabfe8f-b2ea-4e2c-9475-963b73abf85e.html",
        "subtitle": "Padre tiene clessidra: 'Cosa aspettiamo,che tornino nelle bare?'",
        "content": "\n                                                \n            Le famiglie degli ostaggi tenuti\nnella Striscia di Gaza hanno esortato il governo israeliano a\nporre fine ai combattimenti e ad avviare negoziati per il loro\nrilascio. \"Stiamo solo recuperando cadaveri. Vogliamo che\nfermiate i combattimenti e avviate i negoziati\", ha detto Noam\nPerry, figlia di un israeliano rapito, durante un raduno di\nfamiglie di ostaggi a Tel Aviv. Robby Chen, padre di un soldato\n19enne ostaggi, ha espresso la sua rabbia tenendo una clessidra\nin mano. \"Cosa state aspettando? Di farli tornare nelle bare?\nChiediamo al governo di parlare con noi oggi e spiegare quale\nproposta hanno sul tavolo\". \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 8,
        "placed": "Abroad",
        "epoch": 1702760421.461681,
        "language": "IT",
        "source": "ANSA"
    },
    {
        "title": "Sunak, accordi con Albania e Rwanda per fermare criminali",
        "date_raw": "Sat, 16 Dec 2023 19:06:07 +0100",
        "date": "2023-12-16",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/12/16/sunak-accordi-con-albania-e-rwanda-per-fermare-criminali_9b76411f-5e5b-4966-8ed4-2639eb20a0af.html",
        "subtitle": "'Vogliamo interrompere il modello di business dei trafficanti'",
        "content": "\n                                                \n            \"Giorgia (Meloni) ha siglato un\naccordo con l'Albania e noi abbiamo fatto un accordo con il\nRwanda: vogliamo interrompere il modello di business di queste\ngang criminali. E se questo ci richiederà di aggiornare le\nnostre leggi e di avere conversazioni a livello internazionale\nper creare un framework sull'asilo politico dobbiamo farlo,\nperché se non gestiamo questo problema oggi i barconi\ncontinueranno ad arrivare. Dobbiamo fare in modo che il\ndeterrente funzioni\". Lo ha detto il premier britannico Rishi\nSunak ad Atreju. \"Se i migranti vengono in Italia o in\nInghilterra illegalmente non potranno restare, deve essere\nchiaro\". \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 9,
        "placed": "Abroad",
        "epoch": 1702760421.4842877,
        "language": "IT",
        "source": "ANSA"
    },
    {
        "title": "Israele, 90 operativi Hamas arrestati in ospedale Gaza nord",
        "date_raw": "Sat, 16 Dec 2023 19:19:21 +0100",
        "date": "2023-12-16",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/mediooriente/2023/12/16/israele-90-operativi-hamas-arrestati-in-ospedale-gaza-nord_6c030705-ac43-4649-9a10-356a5a466783.html",
        "subtitle": "Portavoce, 'tra questi alcuni del massacro del 7 ottobre'",
        "content": "\n                                                \n            L'esercito israeliano e lo Shin\nBet (Sicurezza interna) hanno arrestato nei giorni scorsi circa\n90 \"terroristi operativi\" di Hamas nell'ospedale Kamal Adwan nel\nnord della Striscia e \"sequestrato numerose armi\". Lo ha fatto\nsapere il portavoce militare aggiungendo che \"alcuni di quelli\ndetenuti nell'ospedale\", ritenuto \"una base di Hamas\", hanno\n\"preso parte al massacro del 7 ottobre\" nel sud di Israele. Tra\nle armi sequestrate nell'ospedale - hanno aggiunto - \"fucili\nd'assalto, lanciagranate, ordigni esplosivi e equipaggiamento\nmilitare di operativi di Hamas\". \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 6,
        "placed": "Abroad",
        "epoch": 1702760421.5086415,
        "language": "IT",
        "source": "ANSA"
    },
    {
        "title": "Msc sospende il passaggio delle sue navi nel Mar Rosso",
        "date_raw": "Sat, 16 Dec 2023 19:13:37 +0100",
        "date": "2023-12-16",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/mediooriente/2023/12/16/msc-sospende-il-passaggio-delle-sue-navi-nel-mar-rosso_7003b673-c35d-48d0-8e98-1cfd6e4ebe0e.html",
        "subtitle": "Dopo l'attacco a una sua portacontainer",
        "content": "\n                                                \n            La Msc Mediterranean Shipping Co, la\npiù grande compagnia di spedizioni di container al mondo, ha\nannunciato in una nota che smetterà di utilizzare il Canale di\nSuez dopo un attacco a una delle sue navi. Lo riporta la Bbc. La\nportacontainer Msc Palatium III è stata attaccata venerdì mentre\ntransitava nel Mar Rosso, riportando danni ma nessun ferito. Le\nnavi Msc sono ora dirottate attraverso il Capo di Buona\nSperanza, estremo sud dell'Africa. Dopo annunci simili da parte\ndi Maersk, Cma Cgm e Hapag-Lloyd, 4 delle 5 maggiori compagnie\ndi navigazione mondiali hanno ora deviato le rotte a causa degli\nattacchi Houthi. \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 7,
        "placed": "Abroad",
        "epoch": 1702760421.5181117,
        "language": "IT",
        "source": "ANSA"
    },
    {
        "title": "Putin si candida come indipendente per le presidenziali 2024",
        "date_raw": "Sat, 16 Dec 2023 19:27:13 +0100",
        "date": "2023-12-16",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/12/16/putin-si-candida-come-indipendente-per-le-presidenziali-2024_2ad39c42-5891-4b9d-b5db-4783a850cc5a.html",
        "subtitle": "Base di sostegno di 700 persone ha approvato la nomina",
        "content": "\n                                                \n            Vladimir Putin si candiderà alle\nelezioni russe del 2024 come candidato indipendente con un'ampia\nbase di sostegno e non come esponente di un partito. Lo hanno\nriferito le agenzie di stampa russe. Oggi un gruppo di\niniziativa composto da oltre 700 politici e personaggi del mondo\nsportivo e culturale si è riunito a Mosca e ha approvato\nall'unanimità la nomina di Putin come candidato indipendente, ha\nriferito la Tass. Parlando all'agenzia Ria Novosti Andrei\nTurchak, alto funzionario del partito al potere Russia Unita, ha\nspiegato che Putin non si candiderà per quello schieramento ma\nche avrà comunque il sostegno dei suoi membri e \"più di 3,5\nmilioni di sostenitori del partito prenderanno parte attivamente\nalla campagna elettorale\". Anche Sergei Mironov, tra i leader\ndel partito Russia Giusta che sostiene Putin, ha spiegato che\nl'attuale capo del Cremlino si candiderà come indipendente e che\nverranno raccolte firme a suo sostegno. Putin, che è al potere\nin Russia come presidente o primo ministro da più di due\ndecenni, ha annunciato la sua candidatura per un altro mandato\ndi sei anni a marzo del prossimo anno. Un voto che si\npreannuncia come una semplice formalità: con il sostegno\ndell'apparato e dei media statali e quasi nessun dissenso\npubblico, la vittoria sembra essere già certa per il leader\nrusso di 71 anni. \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 5,
        "placed": "Abroad",
        "epoch": 1702760421.5267968,
        "language": "IT",
        "source": "ANSA"
    }
]
