[
    {
        "title": "Nba: 24 punti di Fontecchio, Utah travolge Dallas",
        "date_raw": "Tue, 2 Jan 2024 11:47:23 +0100",
        "date": "2024-01-02",
        "url": "https://www.ansa.it/sito/notizie/sport/sport_rss.xml",
        "news_url": "https://www.ansa.it/sito/notizie/sport/basket/2024/01/02/nba-24-punti-di-fontecchio-utah-travolge-dallas_3a23a6bc-f826-47d9-ad79-9c82c9bdf5a7.html",
        "subtitle": "L'azzurro eguaglia il suo record stagionale",
        "content": "C'è tanto di Simone Fontecchio nella netta vittoria conquistata da Utah ai danni di Dallas (127-90) nell'ultimo turno giocato in Nba. L'ala dei Jazz ha messo a segno 24 punti, eguagliando la sua miglior prestazione stagionale realizzata contro Portland. Il 28enne pescarese ha aggiunto al suo score anche sei rimbalzi, due assist ed altrettante palle recuperate. E' l'ottava vittoria nelle ultime 11 partite per la squadra di Salt Lake City.   \n\nRiproduzione riservata © Copyright ANSA\n\n\n\n",
        "ranked": 6,
        "placed": "Sports",
        "epoch": 1704195018.4440475,
        "language": "IT",
        "source": "ANSA"
    },
    {
        "title": "Roma capitale dell'atletica, un video promuove gli Europei 2024",
        "date_raw": "Mon, 1 Jan 2024 12:56:07 +0100",
        "date": "2024-01-01",
        "url": "https://www.ansa.it/sito/notizie/sport/sport_rss.xml",
        "news_url": "https://www.ansa.it/sito/notizie/sport/altrisport/2024/01/01/roma-capitale-dellatletica-un-video-promuove-gli-europei-2024_d58c8e6d-ae7d-4566-97bd-bd895a9c40cf.html",
        "subtitle": "'Sogno olimpico passa per lo stadio Olimpico':tappa verso Parigi",
        "content": "\n                                                \n            \"Il sogno olimpico passa per lo\nStadio Olimpico\". In un anno ricco di avvenimenti sportivi e che\navrà nei Giochi di Parigi il suo clou, una tappa importante la\nvivrà l'impianto romano che un messe e mezzo prima del via delle\nOlimpiadi ospiterà gli Europei di atletica leggera, esattamente\ncinquanta anni dopo l'ultima edizione organizzata nella Capitale\nnel 1974.\n                                    \n                                       \n\t\t\t\t   Dal 7 al 12 giugno 2024, tra 157 giorni, infatti Roma e il\nForo Italico saranno al centro della scena internazionale, con\nsei giorni consecutivi di sfide fra i migliori atleti del\ncontinente. Si tratterà di un vero e proprio crocevia verso\nParigi. E per salutare il nuovo anno e l'avvicinamento alla\nrassegna europea è stato realizzato un video accompagnato dal\nmessaggio 'il sogno olimpico passa per lo stadio Olimpico':\nimmagini che mostrano gli atleti, i successi degli azzurri\nnell'anno appena passato, e la bellezza di Roma e del Foro\nItalico. \"Le emozioni restano nel nostro cuore - le scritta che\naccompagna le immagini che mostrano i campioni da Larissa\nIapichino a Gianmarco Tamberi, da Filippo Tortu a Marcell Jacobs\n- ma ora è tempo di concentrarsi sul domani e vincere nuove\nsfide. Roma è la città della contemporaneità, vinciamo tutti\ninsieme\". \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 24,
        "placed": "Sports",
        "epoch": 1704195018.5086775,
        "language": "IT",
        "source": "ANSA"
    },
    {
        "title": "Carica Leao, 'il Milan vuole vincere l'Europa League'",
        "date_raw": "Mon, 1 Jan 2024 16:09:14 +0100",
        "date": "2024-01-01",
        "url": "https://www.ansa.it/sito/notizie/sport/sport_rss.xml",
        "news_url": "https://www.ansa.it/sito/notizie/sport/calcio/2024/01/01/calcio-carica-leao-il-milan-vuole-vincere-leuropa-league_92bb02c4-6d17-4a15-acad-9613825a5c34.html",
        "subtitle": "'Ibra l'ha conquistata, ci trasmetterà l'esperienza'",
        "content": "\"Vogliamo vincere l'Europa League. Ibra l'ha vinta, ci trasmetterà l'esperienza per poterla vincere. Il Milan non l'ha mai conquistata. Con tutti i miei compagni sappiamo di avere la responsabilità di poter essere ricordati anche per quello\": lo dice l'attaccante del Milan Rafael Leao in esclusiva a Sky Sport. Una lunga intervista in cui si racconta, spiega di essere evoluto e maturato ma con margini ulteriori di crescita. \"Se sono di livello mondiale? Io penso di sì, sto lavorando tanto e ho fatto bene in questi ultimi anni, abbiamo anche vinto e vogliamo farlo di nuovo. Sono ancora giovane per poter crescere, ci sono giocatori che hanno raggiunto un livello incredibile con il tempo e con esperienza: dico ad esempio Vinícius Júnior, Bellingham e Mbappè, loro sono di livello mondiale assoluto e mi piace guardarli giocare sempre\".    \n\nRiproduzione riservata © Copyright ANSA\n\n\n\n",
        "ranked": 23,
        "placed": "Sports",
        "epoch": 1704195018.522723,
        "language": "IT",
        "source": "ANSA"
    },
    {
        "title": "A Brisbane la pioggia ferma i match di Arnaldi e Bronzetti",
        "date_raw": "Mon, 1 Jan 2024 16:24:39 +0100",
        "date": "2024-01-01",
        "url": "https://www.ansa.it/sito/notizie/sport/sport_rss.xml",
        "news_url": "https://www.ansa.it/sito/notizie/sport/tennis/2024/01/01/tennis-brisbane-pioggia-ferma-i-match-di-arnaldi-e-bronzetti_3a0e2cbc-04ac-48b3-8334-aba3df429194.html",
        "subtitle": "L'azzurro in svantaggio con Fucsovics, azzurra avanti su Krueger",
        "content": "La pioggia rovina il Capodanno in campo di Matteo Arnaldi e Lucia Bronzetti al Brisbane International, torneo del Queensland Center sul duro. Entrambi gli azzurri hanno cominciato il proprio match d'esordio nella notte italiana, ma dovranno tornare in campo domani. Gli incontri sono stati infatti interrotti e poi rinviati a causa della pioggia.     Arnaldi, numero 44 del mondo, è sotto 6-7 0-1 nel secondo match in carriera contro l'ungherese Marton Fucsovics, numero 59, che l'ha sconfitto l'anno scorso nell'unico precedente confronto diretto al Challenger di Canberra. Chi vince incontrerà negli ottavi Sebastian Baez, testa di serie numero 6, o il qualificato slovacco Lukas Klein, numero 170.     Il match di Bronzetti, numero 62 del mondo, è stato invece interrotto con l'azzurra in vantaggio 6-4 3-2 sulla diciannovenne statunitense Ashlyn Krueger, numero 82, che l'ha sconfitta nell'unico precedente confronto diretto, pochi mesi fa nelle qualificazioni a Pechino. Chi vince sarà la prima avversaria di Aryna Sabalenka, testa di serie numero 1 e n.2 WTA, che come tutte le prime 16 del tabellone inizierà il suo percorso direttamente al secondo turno.   \n\nRiproduzione riservata © Copyright ANSA\n\n\n\n",
        "ranked": 20,
        "placed": "Sports",
        "epoch": 1704195018.559341,
        "language": "IT",
        "source": "ANSA"
    },
    {
        "title": "Cavani, Jorginho Vlahovic: quanti colpi a gennaio",
        "date_raw": "Mon, 1 Jan 2024 17:25:44 +0100",
        "date": "2024-01-01",
        "url": "https://www.ansa.it/sito/notizie/sport/sport_rss.xml",
        "news_url": "https://www.ansa.it/sito/notizie/sport/2024/01/01/cavani-jorginho-vlahovic-quanti-colpi-a-gennaio_223eccaa-ca8b-48ec-a9bc-06f5b7e69cf0.html",
        "subtitle": "In passato molti affari e qualche flop, come Edmundo e Fabio jr",
        "content": "BUCHANAN all'Inter è quasi fatta, SAMARDZIC è vicino al Napoli. Sono i primi sospiri del mercato 'di riparazione' che farà sognare o disperare i tifosi per un mese al fine di dare una spolverata agli organici della serie A. L'illusione è sempre la stessa, cambiare verso alla stagione con qualche innesto mirato. L'anno scorso, complice l'interruzione per il mondiale in Qatar, pochi movimenti: discreto il passaggio di OCHOA alla Salernitana, ILIC al Torino e NGONGE al Verona, male quello di SOLBAKKEN alla Roma. Ben più ricchi i movimenti di due anni fa: VLAHOVIC 'tradisce' Firenze e va alla Juve per 70 mln, RICCI approda al Torino mentre sono deficitari i passaggi di BOGA all'Atalanta e GOSENS all'Inter. Tre anni fa invece il colpo lo fa il Milan prendendo TOMORI dal Chelsea, che poi acquista per 30 mln a giugno. Alcuni innesti sono buoni, come MAEHLE all'Atalanta, SOUMAORO al Bologna, SANABRIA e MANDRAGORA al Torino, altri decisamente deludenti come KOKORIN alla Fiorentina, MUSACCHIO alla Lazio, MANDZUKIC al Milan. Andando a ritroso nel passato recente, quattro anni fa si pongono le basi per la rinascita del Milan con IBRAHIMOVIC, KJAER e SALEMAEKERS, ERIKSEN approda all'Inter a parametro zero, BARROW e DOMINGUEZ allietano il Bologna. Ora c'è molta curiosità per la sessione 2024, mercato più difficile di quello estivo: tempi ridotti, budget limitati, mancato prolungamento del decreto crescita. Il passato insegna che a volte si trovano campioni come THIAGO SILVA, STANKOVIC, NAINGGOLAN, CAVANI e JORGINHO ma è più facile fallire come con EDMUNDO, J.MARI e FABIO JR. Ci vuole acume, però il bidone è in agguato. E' ampio il panorama in chiaroscuro: il Milan fa il colpo nell'ottobre 1993 (quando il mercato bis è in autunno) con DESAILLY (accoppiata scudetto-Champions). Nel 1994 c'è il pasticcio FIGO, che firma per Juve e Parma e la Fifa gli vieta l'Italia per due anni. Poi il Milan cede DAVIDS nel 1998 alla Juve e l'olandese giganteggia nel tricolore di Lippi. Va meno bene alla Fiorentina del Trap quando spende 13 miliardi di lire per EDMUNDO. 'O animal' un anno dopo molla tutti per nostalgia del carnevale e i viola perdono l'autobus scudetto. Flop poi anche a Napoli nel 2001, i partenopei precipitano in B. Diversa la parabola di STANKOVIC: la Lazio deve cederlo, lui approda all'Inter e con Mancini e Mourinho vince tutto. Poco propizio il trasferimento dalla Roma al Real di un CASSANO ingrassato nel 2006. Meglio andrà nell'inverno 2010 il suo passaggio al Milan. Nelle sue mille vite RONALDO il Fenomeno approda al Milan dal Real per 7.5 milioni di euro: è il gennaio 2007 e zittisce tutti con 7 gol in 14 gare. Nella stessa sessione gran colpo del Palermo: arriva CAVANI dal Danubio per 5 mln. Poi il Matador vola alto col Napoli che lo cede al Psg per 64 mln. Cominciano casualmente a gennaio due brasiliani importanti: il Milan blocca PATO per 22 milioni nel 2007, ma per le direttive Fifa l'esordio è a gennaio 2008. Nel successivo dicembre Galliani cattura THIAGO SILVA per 10 mln, ma i posti di extracomunitari sono pieni per cui debutta nel settembre 2009. Nella lotta scudetto 2010 Inter e Roma da gennaio contano su PANDEV e TONI, che replica con poca fortuna nel 2011 alla Juve.  Nel gennaio 2012 va bene all'Inter (GUARIN), alla Lazio (CANDREVA), va male a Milan (MAXI LOPEZ), Genoa (GILARDINO), Juve (BORRIELLO) e al Napoli (VARGAS). Due colpi nel 2013 che, alla lunga, per diversi motivi non pagano: BALOTELLI dal City al Milan per 20 mln, ROSSI dal Villarreal ai viola per 16. KOVACIC va all'Inter, poi fa fortuna al Real. L'anno dopo gran colpo della Roma che per sostituire Strootman ingaggia NAINGGOLAN, bene OKAKA alla Samp, male HERNANES all'Inter ed ESSIEN nel Milan, mentre ci vuole un anno perché JORGINHO si ambienti a Napoli. Ma la pazienza paga: il regista diventa protagonista, va al Chelsea per 63 mln, vince il titolo europeo con l'Italia e sfiora il Pallone d'oro. Nel 2015 sbarca BROZOVIC che consola l'Inter per i flop di SHAQIRI e PODOLSKI, la Fiorentina fa il colpo SALAH che poi non riesce a trattenere. L'anno dopo fanno festa la Roma, con EL SHAARAWY e PEROTTI, e la Samp con QUAGLIARELLA. Molte recriminazioni invece nel 2017 per RINCON alla Juve e PAVOLETTI al Napoli e nel 2018 per SAPONARA alla Fiorentina, RINCON e PAVOLETTI che non lasciano traccia. Ma può andare molto peggio. La serie A si lecca ancora le ferite per tante meteore: il brasiliano GILBERTO all'Inter nel gennaio 1999, l'argentino COLOCCINI nel 2004 e lo spagnolo JOSE' MARI costato 40 mln al Milan nel dicembre 1999.     La Juve ha sulla coscienza nel 1999 l'attaccante argentino ESNAIDER preso a 16 mln. Ma è l'anno delle bufale perché la Roma spende 30 mln per FABIO JUNIOR, presunto erede di Romario e Ronaldo. 'Fabietto' ha girato senza gloria su tutti i palcoscenici di serie B del pianeta portandosi appresso il giudizio tombale di Zeman: 'Non sa fare niente e non ha la minima voglia di imparare\".   \n\nRiproduzione riservata © Copyright ANSA\n\n\n\n",
        "ranked": 19,
        "placed": "Sports",
        "epoch": 1704195018.5695453,
        "language": "IT",
        "source": "ANSA"
    },
    {
        "title": "Calcio: Juve già al lavoro nel 2024, obiettivo coppa Italia",
        "date_raw": "Mon, 1 Jan 2024 17:00:44 +0100",
        "date": "2024-01-01",
        "url": "https://www.ansa.it/sito/notizie/sport/sport_rss.xml",
        "news_url": "https://www.ansa.it/sito/notizie/sport/calcio/2024/01/01/calcio-juve-gia-al-lavoro-nel-2024-obiettivo-coppa-italia_a0f81e9e-8fbd-49a1-82f9-08475569f0d8.html",
        "subtitle": "Bianconeri in campo per preparare sfida con la Salernitana",
        "content": "\n                                                \n            Dopo il brindisi per l'arrivo del\n2024, la Juventus è tornata subito ad allenarsi: è stato un\nprimo gennaio di lavoro, infatti, per i ragazzi di Massimiliano\nAllegri. La squadra si è ritrovata nel pomeriggio alla\nContinassa per la prima seduta del nuovo anno. L'obiettivo è\npreparare la sfida di giovedì contro la Salernitana valida per\ngli ottavi di finale di coppa Italia. Danilo e compagni hanno\nsvolto un lavoro aerobico senza palla, gli infortunati Alex\nSandro e Kean hanno seguito un programma specifico così come De\nSciglio.\n                                    \n                                       \n\t\t\t\t   Per domani il tecnico Allegri ha fissato un allenamento\nmattutino. \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 18,
        "placed": "Sports",
        "epoch": 1704195018.580859,
        "language": "IT",
        "source": "ANSA"
    },
    {
        "title": "Pallanuoto: Campagna sceglie i 15 per gli Europei",
        "date_raw": "Mon, 1 Jan 2024 14:08:24 +0100",
        "date": "2024-01-01",
        "url": "https://www.ansa.it/sito/notizie/sport/sport_rss.xml",
        "news_url": "https://www.ansa.it/sito/notizie/sport/altrisport/2024/01/01/pallanuoto-campagna-sceglie-i-15-per-gli-europei_4a639f61-c716-4750-aa71-ed1285de672e.html",
        "subtitle": "Da giovedi' azzurri a caccia di un posto a Parigi 2024",
        "content": "\n                                                \n            L'Italia della pallanuoto a caccia di\nun posto a Parigi 2024. Il commissario tecnico, Alessandro\nCampagna, ha diramato la lista dei 15 azzurri convocati per gli\nEuropei di pallanuoto, in programma dal 4 al 16 gennaio tra\nDubrovnik e Zagabria, in Croazia. La rassegna, originariamente\nprevista in Israele, assegnerà il pass per i Giochi Olimpici\nEstivi di Parigi 2024 alla migliore nazione non ancora\nqualificata.\n                                    \n                                       \n\t\t\t\t   Campagna ha deciso di confermare in blocco il gruppo già\nvisto all'opera agli scorsi Mondiali di Fukuoka: Edoardo Di\nSomma, Vincenzo Dolce, Vincenzo Renzuto Iodice, Francesco\nCondemi, Luca Damonte, Giacomo Cannella, Marco Del Lungo,\nFrancesco Di Fulvio, Gonzalo Oscar Echenique, Andrea Fondelli,\nNicholas Presciutti, Alessandro Velotto, Lorenzo Bruni,\nGianmarco Nicosia e Luca Marziali \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 22,
        "placed": "Sports",
        "epoch": 1704195018.5910032,
        "language": "IT",
        "source": "ANSA"
    },
    {
        "title": "Atletica sotto choc, ugandese Kiplagat ucciso a Eldoret",
        "date_raw": "Mon, 1 Jan 2024 16:10:04 +0100",
        "date": "2024-01-01",
        "url": "https://www.ansa.it/sito/notizie/sport/sport_rss.xml",
        "news_url": "https://www.ansa.it/sito/notizie/sport/altrisport/2024/01/01/atletica-sotto-choc-ugandese-kiplagat-ucciso-a-eldoret_ea1f3648-ac5f-4796-b3c4-bdd6c4d42b23.html",
        "subtitle": "Mezzofondista accoltellato in auto, fermate due persone",
        "content": "L'atletica mondiale sotto choc per l'omicidio di Benjamin Kiplagat, mezzofondista ugandese trovato nella notte di fine anno morto nell'auto del fratello a Eldoret, in Kenia, la capitale internazionale dei maratoneti e dei mezzofondisti. La polizia locale ha annunciato di aver fermato due sospetti, uomini di trenta anni con precedenti criminali, che terrorizzavano con i loro reati la popolazione locale.     Kiplagat, 34 anni, era nato in Kenia ma aveva gareggiato per l'Uganda nei 3000 siepi alle Olimpiadi e ai Mondiali. Il corpo e' stato trovato ieri a bordo di un'auto, probabilmente del fratello, con ferita mortali da coltello nei pressi di Eldoret, il villaggio della Rift Valley dove si allenano tutti i piu' forti fondisti del mondo. Secondo le prime indagini, i due uomini avrebbero tentato una rapina a bordo di una moto, Kiplagat avrebbe scartato con la macchina provocando la reazione violenta degli assalitori. La polizia keniana conta di chiudere rapidamente le indagini e portare i due sospettati domani davanti al giudice per i primi provvedimenti. Non si tratta del primo caso di morte violenta tra atleti della Rift Valley: nel 2021 la campionessa keniana Agnes Tirop era stata trovata morta nella sua casa a Iten, vicino Eldoret, e il marito era stato accusato averla uccisa.     Kiplagat aveva ottenuto l'argento mondiale nelle siepi ai mondiali juniores del 2008, poi a livello assoluto il suo miglior risultato era stata la semifinale della sua distanza a Londra 2012.    \n\nRiproduzione riservata © Copyright ANSA\n\n\n\n",
        "ranked": 21,
        "placed": "Sports",
        "epoch": 1704195018.6028495,
        "language": "IT",
        "source": "ANSA"
    },
    {
        "title": "Inter regina del 2023, 10 punti in più del Napoli",
        "date_raw": "Mon, 1 Jan 2024 17:20:17 +0100",
        "date": "2024-01-01",
        "url": "https://www.ansa.it/sito/notizie/sport/sport_rss.xml",
        "news_url": "https://www.ansa.it/sito/notizie/sport/2024/01/01/inter-regina-del-2023-10-punti-in-piu-del-napoli_fafee5bc-db4a-4597-b90a-1244e1a4012e.html",
        "subtitle": "Classifica anno solare: Juve 3/a, Roma solo 9/a, Lautaro super",
        "content": "Lo scudetto l'ha vinto dominando il Napoli, ma è l'Inter il diesel della serie A, come emerge nitidamente dalla classifica dell'anno solare, che tiene conto degli ampi spezzoni di due campionati.La squadra di Simone Inzaghi, che sta trainando d'autorità la stagione 2023-2024, anche se per l'onorifico scudetto d'inverno bisognerà attendere quasi certamente il prossimo turno, ha fatto meglio di tutte, e con ampio margine.E' una classifica molto indicativa quella del 2023, e anche spietata per molte squadre. Il Napoli campione d'Italia a maggio segue i nerazzurri alla distanza siderale di dieci punti; la Juventus senza i dieci punti di penalizzazione sarebbe seconda, a -3 dall'Inter, ma anche così è terza.Nella virtuale zona Champions del 2023 al quarto posto sarebbe il Milan, in Europa League andrebbero Lazio e Fiorentina, per la Conference sarebbero a pari punti Atalanta e la sorpresa Bologna. Mestamente al nono posto, a -2, c'è la Roma di Mourinho, nonostante Lukaku e Dybala. A centroclassifica ci sono il Monza e il Torino, separate di due punti. Ad ampia distanza il Sassuolo ha un margine di sicurezza sulle quattro contendenti in zona salvezza (Lecce, Verona, Udinese e Empoli), separate da due punti.Delle altre sei, retrocesse e promosse, che hanno disputato solo una porzione di serie A, la Sampdoria ha fatto peggio di tutte, con 13 punti in 23 gare. Lo strapotere dell'Inter di Inzaghi viene confermato da altri dati: nelle 41 gare giocate ha ottenuto una media punti esaltante, 2.12, mentre il Napoli è a 1.87; ha vinto più partite (27 rispetto alle 26 della Juve); ha segnato più di tutti (79 gol contro i 73 dell'Atalanta); ha la migliore difesa (28 i gol subiti rispetto ai 37 di Napoli e Juve). Delle 17 squadre che hanno disputato 41 gare il peggior attacco è del Verona, con 34 gol, la peggiore difesa è della Salernitana con 74 gol subiti, che è anche la squadra che ha vinto di meno (7 volte). A perdere di più sono state Sassuolo ed Empoli (20 volte).Quanto ai pareggi, sei solo per Inter, Juve e Atalanta, più di tutte ne ha fatti l'Udinese, 18. Lo strapotere dell'Inter viene confermato dal dominio di Lautaro Martinez nella classifica marcatori con 29 gol (15 da agosto), che precede Osimhen (24), Berardi (20), Lukaku (17), Giroud (16), Dia (14), Lookman e Orsolini (13), Leao e Sanabria (13). Classifica anno solare: 41 gare disputate: Inter 87 punti; Napoli 77; Juve 74; Milan 73; Lazio 71; Fiorentina 70; Atalanta e Bologna 66; Roma 64; Monza 58; Torino 54; Sassuolo 45; Lecce 41; Verona 40; Udinese e Empoli 39; Salernitana 37. 23 gare disputate; Cremonese 20 punti; Spezia 18; Sampdoria 13. 18 gare disputate; Genoa 20 punti; Frosinone 19; Cagliari 14.    \n\nRiproduzione riservata © Copyright ANSA\n\n\n\n",
        "ranked": 16,
        "placed": "Sports",
        "epoch": 1704195018.6346486,
        "language": "IT",
        "source": "ANSA"
    },
    {
        "title": "Calcio: Atalanta; nessuna lesione per Scalvini, visite per Hien",
        "date_raw": "Mon, 1 Jan 2024 17:22:18 +0100",
        "date": "2024-01-01",
        "url": "https://www.ansa.it/sito/notizie/sport/sport_rss.xml",
        "news_url": "https://www.ansa.it/sito/notizie/sport/calcio/2024/01/01/calcio-atalanta-nessuna-lesione-per-scalvini-visite-per-hien_74a91959-fece-4e3f-919f-ef6919ebb934.html",
        "subtitle": "Esami strumentali negativi. Il nuovo acquisto alla 'Madonnina'",
        "content": "\n                                                \n            Nel giorno delle visite mediche\ndel neo acquisto dal Verona, Isak Hien, alla Clinica La\nMadonnina di Milano, gli esami hanno escluso lesioni per Giorgio\nScalvini. Il ventenne difensore dell'Atalanta, costretto al\nforfait per un fastidio alla coscia sinistra durante il\nriscaldamento della gara contro il Lecce, resta in dubbio per\nl'ottavo di Coppa Italia a Bergamo contro il Sassuolo di\nmercoledì prossimo.\n                                    \n                                       \n\t\t\t\tLe valutazioni clinico-strumentali per Scalvini hanno escluso la\npresenza di lesioni muscolari nella regione retto-adduttoria\nsinistra, dove aveva avvertito dolore nel riscaldamento contro\nil Lecce. Difficile, invece, che Hien possa esordire già\ndopodomani.\n                                    \n                                       \n\t\t\t\t  Prima della partita di coppa è previsto un altro allenamento\nmartedì pomeriggio a Zingonia. \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 15,
        "placed": "Sports",
        "epoch": 1704195018.6446645,
        "language": "IT",
        "source": "ANSA"
    },
    {
        "title": "Calcio: convocati Giappone per la Coppa d'Asia, non c'è Kamada",
        "date_raw": "Mon, 1 Jan 2024 17:56:14 +0100",
        "date": "2024-01-01",
        "url": "https://www.ansa.it/sito/notizie/sport/sport_rss.xml",
        "news_url": "https://www.ansa.it/sito/notizie/sport/calcio/2024/01/01/calcio-convocati-giappone-per-la-coppa-dasia-non-ce-kamada_eac6cefe-5986-4a52-989a-2682adb56285.html",
        "subtitle": "Il ct Moriyasu lascia fuori il laziale e Furuhashi del Celtic",
        "content": "\n                                                \n            La Lazio e Maurizio Sarri potranno\ncontinuare a contare sul giapponese Daichi Kamada anche per i\nprossimi impegni. Infatti il centrocampista ex Eintracht non fa\nparte della lista dei 26 convocati del ct Hajime Moriyasu per la\nCoppa d'Asia che comincia venerdì 12 in Qatar. L'altro escluso\neccellente del tecnico è l'attaccante del Celtic Glasgow Kyogo\nFuruhashi, che quindi non potrà ricomporre in nazionale il\nterzetto con i suoi compagni di club  Daizen Maeda e Reo Hatate.\n                                    \n                                       \n\t\t\t\tQuesti i convocati del Giappone per la Coppa d'Asia:\n  - portieri: Daiya Maekawa (Vissel Kobe), Zion Suzuki\n(Sint-Truiden/Bel), Taishi Brandon Nozawa (FC Tokyo);\n  - difensori: Shogo Taniguchi (Al-Rayyan/Qat), Kou Itakura\n(Monchengladbach/Ger), Tsuyoshi Watanabe (Gent/Bel), Yuta\nNakayama (Huddersfield/Ing), Koki Machida (Union SG/Bel), Seiya\nMaikuma (Cerezo Osaka), Takehiro Tomiyasu (Arsenal/Ing), Hiroki\nIto (Stoccarda/Ger), Yukinari Sugawara (AZ Alkmaar/Ola);\n  - centrocampisti e attaccanti: Wataru Endo (Liverpool/Ing),\nJunya Ito  (Reims/Fra), Takuma Asano (Bochum/Ger), Takumi\nMinamino (Monaco/Fra), Hidemasa Morita (Sporting Lisbona/Por),\nKaoru Mitoma (Brighton/Ing), Daizen Maeda (Celtic/Sco); Reo\nHatate (Celtic/Sco), Ritsu Doan (Friburgo/Ger), Ayase Ueda\n(Feyenoord/Ola), Keito Nakamura (Reims/Fra), Kaishu Sano\n(Kashima Antlers), Takefusa Kubo (Real Sociedad/Spa), Mao Hosoya\n(Kashiwa Reysol). \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 13,
        "placed": "Sports",
        "epoch": 1704195018.6720436,
        "language": "IT",
        "source": "ANSA"
    },
    {
        "title": "Apre il mercato, subito duello Juve-Napoli per Hojbjerg",
        "date_raw": "Tue, 2 Jan 2024 11:53:20 +0100",
        "date": "2024-01-02",
        "url": "https://www.ansa.it/sito/notizie/sport/sport_rss.xml",
        "news_url": "https://www.ansa.it/sito/notizie/sport/2024/01/01/apre-il-mercato-subito-duello-juve-napoli-per-hojbjerg_1cef48d2-fb30-48cc-8011-f7cf98f49ae5.html",
        "subtitle": "Tottenham sul difensore del Genoa. Per la Roma spunta Chalobah",
        "content": "Comincia ufficialmente la finestra invernale 2024 di mercato, senza i vantaggi del decreto crescita e con i soliti tentativi di aggiustamenti in corsa. E ci sono già due affari fatti. Si tratta del canadese BUCHANAN che passerà dal Bruges all'Inter, anche se la società belga ancora non conferma. L'Hellas valuta anche le proposte per NGONGE, ma le novità per la squadra scaligera potrebbero riguardare a breve anche la panchina. Infatti Marco Baroni è a rischio, e si sono infittite le voci sul possibile arrivo di DE ROSSI alla guida dei gialloblù. TUDOR sarebbe invece il nome già bloccato dal Torino per la prossima stagione in caso di addio a Juric.     La Juventus sta cercando di capire se può arrivare a un centrocampista, e il nome che si fa è quello di HOJBJERG del Tottenham, 28enne danese che piace anche al Napoli. Ma per prendere questo giocatore ci sono dei problemi non facili da risolvere: gli Spurs non lo danno in prestito e chiedono invece 25 milioni, e poi l'ingaggio consistente che non può più beneficiare dello sconto fiscale del Decreto Crescita. Intanto De Laurentiis cerca di stringere per SAMARDZIC dell'Udinese, per avere il quale intende girare ai friulani i 25 milioni di euro avuti dal Lipsia per ELMAS. In difesa, sfumato DRAGUSIN per il quale il Tottenham avrebbe offerto al Genoa 30 milioni, la dirigenza partenopea punta sull'Arsenal con l'obiettivo di prendere uno fra KIWIOR e TOMIYASU. Ma quest'ultimo è stato appena convocato dal Giappone per la Coppa d'Asia e quindi sarà disponibile soltanto da febbraio. Per l'esterno destro è in arrivo uno tra MAZZOCCHI (offerti 2,5 milioni alla Salernitana) e FARAONI, che il Verona è disposto a cedere anche in prestito.     Andrà via ZANOLI, destinato al Genoa, mentre per ZERBIN (che piace a Mazzarri) è in atto una riflessione; intanto il Frosinone (dove il ragazzo è già stato in passato) insiste per averlo. I ciociari stanno anche tentando di capire se possono avere PELLEGRI in prestito dal Torino. A proposito di attaccanti, il Genoa si è mosso anche per questo settore, e tratta con il Velez Sarsfield per il 23enne CASTRO.     Il Milan vorrebbe GUIRASSY, ma il bomber dello Stoccarda sembra intenzionato a voler rimanere dov'è fino a giugno. I rossoneri hanno bloccato MIRANDA, terzino sinistro in scadenza di contratto con il Betis, ma adesso proveranno ad anticipare a gennaio il suo arrivo.     In casa Lazio KAMADA, che ha il contratto fino a giugno, potrebbe già andarsene se troverà estimatori. Dal Brasile arrivano voci di un forte interessamento del club biancoceleste per il 26enne PEPE', esterno sinistro d'attacco del Gremio: il suo arrivo potrebbe precludere a una possibile addio, a giugno, di FELIPE ANDERSON, che è in scadenza a giugno ed è stato contattato da emissari della Juventus.     La Roma ha invece bisogno di un difensore e, sfumato BONUCCI, ha individuato in KEHRER del West Ham e CHALOBAH del Chelsea due possibili obiettivi da prendere in prestito. Ma esistono perplessità di tipo sanitario sul giocatore dei Blues. Se ne saprà di più nei prossimi giorni.    \n\nRiproduzione riservata © Copyright ANSA\n\n\n\n",
        "ranked": 12,
        "placed": "Sports",
        "epoch": 1704195018.6817417,
        "language": "IT",
        "source": "ANSA"
    },
    {
        "title": "Spalletti, io come rabdomante in cerca di giovani",
        "date_raw": "Tue, 2 Jan 2024 11:50:38 +0100",
        "date": "2024-01-02",
        "url": "https://www.ansa.it/sito/notizie/sport/sport_rss.xml",
        "news_url": "https://www.ansa.it/sito/notizie/sport/calcio/2024/01/01/spalletti-io-come-rabdomante-in-cerca-di-giovani_cdb512ef-f4ce-400a-8bd9-6fb9ad8930e9.html",
        "subtitle": "Ct a speciale Rai cita Kayode, Casadei, Ranieri, Bove",
        "content": "Luciano Spalletti come un rabdomante del calcio italiano, che vuole uscire dal pozzo nel quale era precipitato: la definizione e' dello stesso ct, intervistato dalla Rai per uno speciale 'un anno di sport' in onda questa sera dalle 23.15 su Rai 2. \"Il mio ruolo ha connotati di rabdomante - ha detto Spalletti, intervistato da Alessandro Antinelli - Il mio dovere e' guardare, osservare, scoprire tutto cio' che può fare esultare la gente\".     Poi Spalletti ha parlato dei giovani sotto osservazione per la nazionale. \"Sono venuti fuori Kayode, Ranieri, Koleosho, Casadei che avevamo nel mirino da un po'. Bove - ha poi aggiunto il ct - e' oramai una certezza, mi e' piaciuto nell'ultimo periodo l'atteggiamento di Lucca, e poi Prati, Calafiori che e' una certezza a sinistra e al centro, ed e' pronto per la nazionale\".     Spalletti ha poi risposto al paragone tra lo scudetto Napoli e la qualificazione a Euro2024. \"Il primo è stato un memorabile viaggio collettivo su binari del sogno e della follia: sembrava impossibile anche nei sogni - le sue parole - La qualificazione europea e' invece la voce che sale dal fondo del pozzo in cui eravamo caduti e che urla al mondo che ci siamo anche noi e siamo piu' vivi che mai. Ci permette di andare in Germania a difendere il titolo vinto nel 2021, ma c'e' ancora tanto lavoro da fare\".     Per il nuovo anno, Spalletti si augura di \"essere giusto\".     \"Dover farmi carico di situazione complicate mi rende felice, appartengo a quella generazione di persone per le quali far parte della nazionale fa battere forte il cuore. Ecco, il mio augurio è che questa felicità possa toccare tanti italiani\".\n\nRiproduzione riservata © Copyright ANSA\n\n\n\n",
        "ranked": 10,
        "placed": "Sports",
        "epoch": 1704195018.691517,
        "language": "IT",
        "source": "ANSA"
    },
    {
        "title": "Fiorentina: Nzola non parteciperà alla Coppa d'Africa con Angola",
        "date_raw": "Mon, 1 Jan 2024 17:07:03 +0100",
        "date": "2024-01-01",
        "url": "https://www.ansa.it/sito/notizie/sport/sport_rss.xml",
        "news_url": "https://www.ansa.it/sito/notizie/sport/calcio/2024/01/01/fiorentina-nzola-non-partecipera-alla-coppa-dafrica-con-angola_a3e89089-55c0-48a5-8f73-59f3c983f76e.html",
        "subtitle": "L'attaccante dispensato 'per motivi familiari'. Via solo Kouamé",
        "content": "\n                                                \n            L'attaccante della Fiorentina\nM'Bala Nzola non parteciperà con la sua nazionale alla Coppa\nd'Africa al via, in Costa d'Avorio, il prossimo 13 gennaio. Ad\nufficializzarlo la Federazione angolana attraverso un comunicato\nsui propri canali social. Dopo essere stato pre-convocato il\ngiocatore viola è stato esentato dalla convocazione ''per\nplausibili motivi familiari''. Al suo posto, ha fatto sapere la\nstessa Federazione, è stato chiamato l'attaccante dell'Atlético\nPetróleos Luanda, Deivi Miguel Gilberto.\n                                    \n                                       \n\t\t\t\t  Quindi alla fine Nzola resterà a disposizione della Fiorentina\nimpegnata nella corsa alla Champions (la squadra viola ha chiuso\nil 2'23 al quarto in campionato, con 33 punti) e Vincenzo\nItaliano potrà contare su di lui per le gare in programma nei\nprossimi giorni che già si annunciano fitti di impegni fra\ncampionato (sabato prossimo ci sarà la trasferta con il\nSassuolo, la settimana dopo la sfida interna con l'Udinese),\nCoppa Italia (il 9 o il 10 al Franchi si disputeranno i quarti\ncontro il Bologna) e la Final Four di Supercoppa a Riad il 18\ngennaio con il Napoli (chi vincerà affronterà poi la vincente\nfra Inter e Lazio).\n                                    \n                                       \n\t\t\t\t  Dovendo fare i conti già con la partenza di Christian Kouamè\n(a questo punto l'unico convocato viola per la Coppa d'Africa\ncon cui parteciperà con la nazionale di casa, quella ivoriana) e\ncon le defezioni per infortunio di Nico Gonzalez (difficilissimo\nil suo recupero prima della fine del mese) e di Riccardo Sottil\nche si è fatto male nell'ultima partita con il Torino, Italiano\npuò almeno fare affidamento anche su Nzola che è stato appunto\ndispensato dal ct dell'Angola dopo tante voci e perplessità e un\nlavoro di mediazione intercorso fra la Federazione e il club per\nevitare eventuali sanzioni. Nei giorni scorsi l'ex attaccante\ndello Spezia aveva fatto trapelare di non essere intenzionato a\nrispondere alla chiamata per cercare di dare sempre più il\nproprio contributo alla causa viola dopo un inizio finora\ncomplicato certificato da appena tre gol realizzati, di cui uno\nsolo in A, lo scorso ottobre contro il Cagliari. \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 17,
        "placed": "Sports",
        "epoch": 1704195018.7021086,
        "language": "IT",
        "source": "ANSA"
    },
    {
        "title": "Spalletti, Superlega? Perso lo stupore di Davide che batte Golia",
        "date_raw": "Mon, 1 Jan 2024 21:15:55 +0100",
        "date": "2024-01-01",
        "url": "https://www.ansa.it/sito/notizie/sport/sport_rss.xml",
        "news_url": "https://www.ansa.it/sito/notizie/sport/calcio/2024/01/01/spalletti-superlega-perso-lo-stupore-di-davide-che-batte-golia_7dfbdffd-f3df-4f5c-959c-b94e2cd647b4.html",
        "subtitle": "'Qualcuno vuole imporre quale sia l'unico calcio da guardare'",
        "content": "\n                                                \n            La Superlega e' il frutto di un mondo\nin cui \"si sta perdendo lo stupore di Davide che batte Golia\".\n                                    \n                                       \n\t\t\t\tE' il giudizio netto di Luciano Spalletti, ct della nazionale,\nintervistato dai RaiSport per lo speciale \"un anno di sport\", in\nonda questa sera su Rai2. \"Stiamo perdendo i buoni odori e\nsapori di un tempo, quelli della terra, della tradizione - le\nparole di Spalletti - della gente in festa attorno a una\nbandiera, dello stupore di Davide che batte Golia. E' come se il\ndomani fosse tutto da inventare e scritto dalle regole dei\npotenti\".\n                                    \n                                       \n\t\t\t\t   \"Qualcuno - conclude Spalletti - vuole imporre quale sia\nl'unico calcio da guardare, non hanno caputo che finche' ci\nsara' un pallone e spazio per due porte la gente continera' a\nscegliere il calcio che piu' la appassiona\". \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 8,
        "placed": "Sports",
        "epoch": 1704195018.741596,
        "language": "IT",
        "source": "ANSA"
    },
    {
        "title": "Ciclismo: Rohan Dennis arrestato per la morte della moglie",
        "date_raw": "Mon, 1 Jan 2024 17:22:15 +0100",
        "date": "2024-01-01",
        "url": "https://www.ansa.it/sito/notizie/sport/sport_rss.xml",
        "news_url": "https://www.ansa.it/sito/notizie/sport/ciclismo/2024/01/01/ciclismo-rohan-dennis-arrestato-per-la-morte-della-moglie_a92b7a00-4dd3-466b-a466-22f2c60e11de.html",
        "subtitle": "Ex campione mondo in carcere in Australia con l'accusa di aver investito Melissa",
        "content": "Tragedia in Australia. Melissa Hoskins, moglie di Rohan Dennis, ha perso la vita in un incidente stradale e l'ex campione del mondo di ciclismo è stato arrestato con l'accusa di \"morte per guida pericolosa, guida imprudente e imprecisa\". Dennis è stato poi rilasciato su cauzione ma dovrà comparire in tribunale il prossimo 13 marzo. I fatti risalgono alla sera australiana del 30 dicembre, poco dopo le 20. La donna sarebbe stata investita da un van guidato dal marito nei pressi della casa di famiglia a Medindie, vicino ad Adelaide, dove la famiglia Dennis si era trasferita da poco più di una settimana: i soccorritori l'hanno trasportata al Royal Adelaide Hospital in condizioni critiche, in ospedale la donna è morta a causa delle ferite riportate, come ha confermato la polizia australiana in un comunicato. Dennis vanta due titoli mondiali nella cronometro individuale e due in quella a squadre, ma anche una vittoria di tappa al Giro d'Italia, una al Tour de France e due alla Vuelta. In più la sua carriera è arricchita da un argento olimpico su pista e due titoli mondiali nell'inseguimento a squadre, nonché dal proprio nome nell'albo d'oro del record dell'ora. Anche Melissa Hoskins, 32 anni, è stata una ciclista, campionessa del mondo nell'inseguimento a squadre nel 2015, più volte campionessa australiana nella stessa disciplina. Ha corso anche su strada vestendo la maglia della Lotto-Honda nel 2011 e poi quella della Orica-AIS per quattro stagioni. Nel maggio 2017 ha annunciato il suo ritiro agonistico e un anno più tardi ha sposato Rohan Dennis con il quale ha avuto due figli. Rohan Dennis, che ha 33 anni, invece si è ritirato poche settimane fa, chiudendo la sua carriera in Canada.   \n\nRiproduzione riservata © Copyright ANSA\n\n\n\n",
        "ranked": 14,
        "placed": "Sports",
        "epoch": 1704195018.7507014,
        "language": "IT",
        "source": "ANSA"
    },
    {
        "title": "A Germàn Cano del Fluminense il Pallone d'Oro del Sudamerica",
        "date_raw": "Mon, 1 Jan 2024 20:11:29 +0100",
        "date": "2024-01-01",
        "url": "https://www.ansa.it/sito/notizie/sport/sport_rss.xml",
        "news_url": "https://www.ansa.it/sito/notizie/sport/calcio/2024/01/01/a-german-cano-del-fluminense-il-pallone-doro-del-sudamerica_22213dad-0b29-4012-acc4-d43b2360cd09.html",
        "subtitle": "'Tricolor' carioca prende tutto: miglior tecnico Fernando Diniz",
        "content": "\n                                                \n            E' l'argentino Germàn Cano,\n35enne bomber del Fluminense vincitore del campionato carioca e\ndella Coppa Libertadores, il miglior giocatore del Sudamerica\nper il 2023. Si è infatti piazzato al primo posto, con ampio\nmargine sul secondo classificato (il colombiano Jhon Arias,\nanche lui del Fluminense) nel referendum fra la stampa\nspecializzata (hanno votato in 250) indetto dal quotidiano di\nMontevideo 'El Pais' che tradizionalmente ogni assegna questo\npremio che è l'equivalente sudamericano del Pallone d'oro ed è\nriservato a giocatori che fanno parte di club dell'area\nConmebol.\n                                    \n                                       \n\t\t\t\t  Cano, primo giocatore del Fluminense ad aggiudicarsi il\nriconoscimento, ha segnato 40 reti nell'anno solare 2023 ed è\nstato capocannoniere della Libertadores con 13 gol. Nell'albo\nd'oro del premio di 'El Pais' succede all'ex oggetto misterioso\ndella Fiorentina Pedro, protagonista di un grande 2022 con la\nmaglia di un'altra squadra di Rio, il Flamengo.\n                                    \n                                       \n\t\t\t\t  Nella graduatoria dei migliori del 2023 dietro a Cano e Arias\nsi sono piazzati due uruguayani, il 'Pistolero' Luis Suarez del\nGremio (ora all'Inter di Miami) e Nicolas De la Cruz del River\nPlate.\n                                    \n                                       \n\t\t\t\t  Successo del Fluminense anche nel premio per il miglior\nallenatore, andato a Fernando Diniz che è anche, come noto, il\nct 'ad interim' della Seleçao. Al secondo posto un altro\nbrasiliano, l'ex attaccante della Roma Renato Portaluppi, appena\nriconfermato alla guida del Gremio. \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 11,
        "placed": "Sports",
        "epoch": 1704195018.7599483,
        "language": "IT",
        "source": "ANSA"
    },
    {
        "title": "Liverpool ne fa 4 al Newcastle ed è solo in testa",
        "date_raw": "Tue, 2 Jan 2024 11:48:21 +0100",
        "date": "2024-01-02",
        "url": "https://www.ansa.it/sito/notizie/sport/sport_rss.xml",
        "news_url": "https://www.ansa.it/sito/notizie/sport/calcio/2024/01/01/liverpool-ne-fa-4-al-newcastle-ed-e-solo-in-testa_84b3b023-2710-4050-aa35-a93757006ac9.html",
        "subtitle": "Un altro match spettacolare in Premier, doppietta di Salah",
        "content": " Match spettacolo il posticipo del primo gennaio della 20/a giornata di Premier League fra Liverpool e Newcastle. E' finita 4-2 per gli uomini di Jurgen Klopp, che ora sono da soli al comando della classifica con 45 punti e +3 sull'Aston Villa. Terzo, a quota 40, è il Manchester City che però ha una partita da recuperare e quindi, vincendola, potrebbe portarsi a due sole lunghezze dai Reds.     A sbloccare il risultato ha provveduto, al 49', Salah, che nel corso della partita ha anche fallito un calcio di rigore. Il Newcastle ha pareggiato al 54' con lo svedese Isak, poi c'è stato l'uno-due del Liverpool con i gol di Jones e Gakpo nel giro di quattro minuti. Ma l'ex obiettivo di mercato del Milan Borman ha segnato la seconda rete del Newcastle a 9' dalla fine, togliendo tranquillità al pubblico di Anfield. Che però ha ripreso voce quando ancora Salah ha questa volta trasformato il penalty concesso all'86'. Ora l'egiziano si unirà alla sua nazionale per la Coppa d'Africa, e ci si chiede quanto la capolista della Premier risentirà di questa assenza.    \n\nRiproduzione riservata © Copyright ANSA\n\n\n\n",
        "ranked": 7,
        "placed": "Sports",
        "epoch": 1704195018.780802,
        "language": "IT",
        "source": "ANSA"
    },
    {
        "title": "E' ufficiale Hien all'Atalanta, ha scelto il numero 4",
        "date_raw": "Tue, 2 Jan 2024 11:46:47 +0100",
        "date": "2024-01-02",
        "url": "https://www.ansa.it/sito/notizie/sport/sport_rss.xml",
        "news_url": "https://www.ansa.it/sito/notizie/sport/calcio/2024/01/02/calcio-e-ufficiale-hien-allatalanta-ha-scelto-il-numero-4_0b2a98e2-b4c7-4de5-b96e-9137eb1a0bb1.html",
        "subtitle": "Dopo le visite mediche svolte a Capodanno, già a disposizione",
        "content": "All'indomani delle visite mediche a Capodanno alla Clinica La Madonnina di Milano, Isak Malcolm Kwaku Hien è un giocatore dell'Atalanta. Lo ha comunicato il club nerazzurro attraverso i propri canali ufficiali.     Il difensore, in arrivo dall'Hellas Verona per 9 milioni più 1 di bonus, ha firmato fino al 30 giugno 2028 e ha scelto la maglia numero 4.     Nato a Stoccolma il 13 gennaio 1999, 191 centimetri di statura, in patria il nazionale svedese aveva giocato nel Djurgardens dopo il settore giovanile nel Valasund. \"Atalanta Bergamasca Calcio rivolge un caloroso benvenuto a Isak e gli augura le migliori soddisfazioni - personali e di squadra - in maglia nerazzurra\", si legge nella nota sul sito ufficiale.    \n\nRiproduzione riservata © Copyright ANSA\n\n\n\n",
        "ranked": 5,
        "placed": "Sports",
        "epoch": 1704195018.7895496,
        "language": "IT",
        "source": "ANSA"
    }
]
