[
    {
        "title": "Premier: Chelsea battuto, Natale rovinato per Pochettino",
        "date_raw": "Sun, 24 Dec 2023 17:22:59 +0100",
        "date": "2023-12-24",
        "url": "https://www.ansa.it/sito/notizie/sport/sport_rss.xml",
        "news_url": "https://www.ansa.it/sito/notizie/sport/calcio/2023/12/24/premier-chelsea-battuto-natale-rovinato-per-pochettino_4df01fca-35e5-4e9c-8ac9-d1760145e0d6.html",
        "subtitle": "Il Wolverhampton passa a Londra per 2-1. I Blues sono decimi",
        "content": "\n                                                \n            Vigilia di Natale da dimenticare\nper il Chelsea, che nel posticipo della 18/a giornata di Premier\nLeague ha perso in casa 2-1 con il Wolverhampton. I Blues\nlondinesi hanno tenuto a lungo in mano il pallino del gioco ma\nnon sono riusciti a concretizzare nel modo giusto, sprecando \noccasioni con Jackson e Sterling. L'unica rete della squadra di\nPochettino, alla quarta sconfitta nelle ultime sei partite di\ncampionato, è arrivata a tempo scaduto, al 51' st con Nkunku,\ndopo che Lemina e Doherty (anche lui nel recupero) avevano\nsegnato i gol dei Wolves. Dopo questo nuovo stop il Chelsea è\ndecimo in classifica a quota 22 punti, dove è stato raggiunto\nproprio dal Wolverhampton.\n                                    \n                                       \n\t\t\t\t  A proposito del match di oggi, va anche detto che era dal 1995\nche nella massima serie inglese non si giocava una partita nel\ngiorno della vigilia di Natale. \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 3,
        "placed": "Sports",
        "epoch": 1703442618.4316914,
        "language": "IT",
        "source": "ANSA"
    },
    {
        "title": "Malagò, Frattini fuoriclasse di vita istituzionale Paese",
        "date_raw": "Sun, 24 Dec 2023 18:43:53 +0100",
        "date": "2023-12-24",
        "url": "https://www.ansa.it/sito/notizie/sport/sport_rss.xml",
        "news_url": "https://www.ansa.it/sito/notizie/sport/altrisport/2023/12/24/malago-frattini-fuoriclasse-di-vita-istituzionale-paese_28b1d11c-fddd-4ef0-8d9f-d3abb3b1a190.html",
        "subtitle": "N.1 Coni 'ha ricoperto ogni ruolo con capacità'",
        "content": "\n                                                \n            \"Franco Frattini è stato un\nfuoriclasse assoluto della vita istituzionale del Paese, un\ninterprete eccelso, capace di ricoprire ogni ruolo con capacità,\nsenso di responsabilità e passione\". E' il ricordo su Twitter di\nGiovanni Malagò, presidente del Coni. \"Ricordarlo, a un anno\ndalla scomparsa, è un doveroso omaggio all'uomo e un tributo al\nprofessionista che ha saputo conferire credibilità al movimento\ngrazie al suo impegno per la giustizia sportiva\", ha concluso\nMalagò.\n                                    \n                                       \n\t\t\t\t  Frattini nella sua carriera infatti ha ricoperto anche la\ncarica di presidente del Collegio di Garanzia dello Sport presso\nil Coni. \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 1,
        "placed": "Sports",
        "epoch": 1703442618.4880538,
        "language": "IT",
        "source": "ANSA"
    },
    {
        "title": "Due giornate di stop a Banda (Lecce), una ad altri otto",
        "date_raw": "Sun, 24 Dec 2023 16:03:49 +0100",
        "date": "2023-12-24",
        "url": "https://www.ansa.it/sito/notizie/sport/sport_rss.xml",
        "news_url": "https://www.ansa.it/sito/notizie/sport/calcio/2023/12/24/due-giornate-di-stop-a-banda-lecce-una-ad-altri-otto_3779edd2-b7b5-428e-9445-acfec20bd1b9.html",
        "subtitle": "Fermati, fra gli altri, anche Osimhen, Politano e Makoumbou",
        "content": "\n                                                \n            Due giornate di squalifica. E' questa\nla sanzione decisa dal giudice sportivo della Serie A, Gerardo\nMastrandrea, nei confronti di Lameck Banda del Lecce, espulso\nieri nel corso della sfida contro l'Inter. Nella nota della lega\ndi A, si precisa che il calciatore al 38' st del match ha\n\"contestato una decisione arbitrale proferendo ripetutamente\nespressioni irriguardose\".\n                                    \n                                       \n\t\t\t\t  Altri otto sono invece stati fermati per un turno. Quattro di\nloro, ovvero Fiorillo della Salernitana, Osimhen e Politano del\nNapoli e Makoumbou del Cagliari erano stati espulsi nel corso\ndei rispettivi incontri, mentre Cambiaso della Juventus, Pablo\nMarì del Monza, Pongracic del Lecce e Duda del Verona erano in\ndiffida e hanno ricevuto un altro cartellino giallo.\n                                    \n                                       \n\t\t\t\t  Una giornata di squalifica anche all'assistente di Dionisi a\nSassuolo Marco Riggio e al fisioterapista degli emiliani  Marco\nBertuzzi perché entrambi hanno \"al 23' del secondo tempo,\nalzandosi dalla panchina aggiuntiva, contestato platealmente una\ndecisione arbitrale\". \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 4,
        "placed": "Sports",
        "epoch": 1703442618.521356,
        "language": "IT",
        "source": "ANSA"
    },
    {
        "title": "Lazio: per Immobile trauma distrattivo alla coscia destra",
        "date_raw": "Sun, 24 Dec 2023 15:01:01 +0100",
        "date": "2023-12-24",
        "url": "https://www.ansa.it/sito/notizie/sport/sport_rss.xml",
        "news_url": "https://www.ansa.it/sito/notizie/sport/calcio/2023/12/24/lazio-per-immobile-trauma-distrattivo-alla-coscia-destra_a8bc1262-13c8-4e52-9b93-5c360ab30201.html",
        "subtitle": "Nota del club,necessari altri esami per capire tempi di recupero",
        "content": "\n                                                \n            La Lazio, con un comunicato\nufficiale, ha fatto chiarezza sulle condizioni di Ciro Immobile,\nuscito dal campo anzitempo per infortunio durante la partita\ncontro l'Empoli. Per il bomber dei biancocelesti si tratta di un\ntrauma distrattivo del semitendinoso della coscia destra. Nei\nprossimi giorni le sue condizioni verranno rivalutate e si farà\nchiarezza sui suoi tempi di recupero, ch comunque, visto il tipo\ndi infortunio, non dovrebbero essere inferiori alle due\nsettimane. Questa la nota della Lazio:\n  \"Lo staff medico della S.S. Lazio comunica che il calciatore\nCiro Immobile è stato sottoposto in data odierna ad esami\nclinici e strumentali presso Paideia International Hospital. Gli\naccertamenti hanno evidenziato un trauma distrattivo del\nsemitendinoso della coscia destra riportato nel corso della\npartita contro l'Empoli\". \"Il calciatore ha già iniziato le cure\nspecifiche del caso - è scritto ancora nel comunicato - e verrà\nsottoposto a monitoraggio clinico quotidiano. Ulteriori esami\nstrumentali verranno ripetuti nei prossimi giorni per\nquantificare i tempi di recupero\". \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 6,
        "placed": "Sports",
        "epoch": 1703442618.5436616,
        "language": "IT",
        "source": "ANSA"
    },
    {
        "title": "A Ratcliffe 25% Manchester United per 1,44 miliardi",
        "date_raw": "Sun, 24 Dec 2023 17:50:42 +0100",
        "date": "2023-12-24",
        "url": "https://www.ansa.it/sito/notizie/sport/sport_rss.xml",
        "news_url": "https://www.ansa.it/sito/notizie/sport/calcio/2023/12/24/a-ratcliffe-25-manchester-united-per-144-miliardi_d09e52b2-56b6-4737-9ccb-f1deb4ff6e74.html",
        "subtitle": "E' la cifra più alta mai pagata per quota minoritaria di un club",
        "content": "\n                                                \n            E' ufficiale: Jim Ratcliffe ha\nacquistato il 25% del Manchester United. Il club lo ha\nannunciato con una nota in cui si precisa che il multimilionario\npatron della Ineos, che ha battuto la concorrenza dello sceicco\nqatariota Jassim Al Thani, pagherà 1,25 miliardi di sterline,\npari a 1,44 miliardi di euro. Si tratta della cifra più alta mai\nspesa per acquisire una quota minoritaria di un club. Ratcliffe\nsi è anche impegnato a investire 300 milioni per\nl'ammodernamento dello stadio di Old Trafford.\n                                    \n                                       \n\t\t\t\t  La maggioranza dello United rimane nelle mani dei fratelli\nGlazer, americani che comunque hanno assicurato a Ratcliffe, già\nproprietario in Francia del Nizza, la gestione delle operazioni\nin ambito sportivo. Come dire che sulle questioni calcistiche\nl'uomo considerato il più ricco del Regno Unito avrà mano\nlibera. Per ora si è limitato a dire, dopo l'annuncio di oggi,\nche \"torneremo a ciò che ci appartiene, ovvero ai vertici. In\nInghilterra, in Europa e nel mondo\". \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 2,
        "placed": "Sports",
        "epoch": 1703442618.5530283,
        "language": "IT",
        "source": "ANSA"
    },
    {
        "title": "Calcio: razzismo; chiusa per 2 turni la curva del Verona",
        "date_raw": "Sun, 24 Dec 2023 15:41:08 +0100",
        "date": "2023-12-24",
        "url": "https://www.ansa.it/sito/notizie/sport/sport_rss.xml",
        "news_url": "https://www.ansa.it/sito/notizie/sport/calcio/2023/12/24/calcio-razzismo-chiusa-per-2-turni-la-curva-del-verona_910c3305-1c3b-47cc-aaaa-a2cd586e7a96.html",
        "subtitle": "I cori contro Makoumbou costano cari al club gialloblù",
        "content": "\n                                                \n            La Curva Sud Inferiore dello stadio\nBentegodi di Verona dovrà rimanere chiusa per le prossime due\npartite che la squadra gialloblù giocherà in casa. Lo ha\nstabilito il giudice sportivo della Serie A, Gerardo Mastrandrea\ndopo che ieri, nel corso della partita l'Hellas e il Cagliari\n\"al 7' del secondo tempo, sono stati intonati cori di\ndiscriminazione razziale nei confronti di un calciatore del\nCagliari\".\n                                    \n                                       \n\t\t\t\t  Si tratta degli ululati e dei cori per Makoumbou, fatto che\nnel dopopartita era stato stigmatizzato, fra gli altri,\ndall'allenatore dei sardi Claudio Ranieri. \"Bisogna che chi\ncomanda faccia qualcosa - aveva detto Ranieri -, ancora a\nprendersela con il colore della pelle...E' stato un peccato\nsentire i cori contro Makoumbou, ma ormai è diventato un costume\nitalico\".\n                                    \n                                       \n\t\t\t\t  Nel comunicato della lega di A che rende noti i provvedimenti\ndl giudice sportivo viene anche precisato che \"i collaboratori\ndella Procura federale, posizionati in varie parti\ndell'impianto, riportavano, nella loro relazione, che tali cori\nvenivano intonati da circa 1.000 dei 1.900 sostenitori della\nSoc. Hellas Verona occupanti il settore denominato 'Curva Sud\nInferiore'\".\n                                    \n                                       \n\t\t\t\t  Viene poi precisato che il provvedimento della chiusura del\nsettore sarà scontato dal club perché il Verona era già stato\nsanzionato per il fatti del genere il 13 giugno scorso, con\nsospensione della pena. Essendo quindi recidivo dopo i fatti di\nieri, la pena verrà applicata \"come previsto dall'art. 28 comma\n7 CGS\". \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 5,
        "placed": "Sports",
        "epoch": 1703442618.5991848,
        "language": "IT",
        "source": "ANSA"
    }
]
