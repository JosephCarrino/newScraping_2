[
    {
        "title": "Sanità Gaza, almeno 60 morti in un attacco su al-Maghazi",
        "date_raw": "Sun, 24 Dec 2023 21:46:54 +0100",
        "date": "2023-12-24",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/mediooriente/2023/12/24/sanita-gaza-almeno-60-morti-in-un-attacco-su-al-maghazi_4b956e3b-618e-4d59-856f-a641b47f172a.html",
        "subtitle": "Decine di vittime nel raid sul campo profughi",
        "content": "\n                                                \n            Il ministero della Sanità di Gaza,\ncontrollato da Hamas, ha annunciato che almeno 60 persone sono\nstate uccise in un attacco israeliano che ha colpito il campo\nprofughi di al-Maghazi, nel centro della Striscia. Il ministero\nha affermato che l'attacco israeliano ha distrutto almeno tre\ncase nel campo. \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 2,
        "placed": "Abroad",
        "epoch": 1703451618.6154585,
        "language": "IT",
        "source": "ANSA"
    },
    {
        "title": "Messico: nuova carovana di migranti marcia verso confine Usa",
        "date_raw": "Sun, 24 Dec 2023 12:16:31 +0100",
        "date": "2023-12-24",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/americalatina/2023/12/24/messico-nuova-carovana-di-migranti-marcia-verso-confine-usa_ded62579-35a2-4d76-8767-bb555dc7a87d.html",
        "subtitle": "Almeno 5mila persone si sposteranno dal sud al nord del Paese",
        "content": "\n                                                \n            Alla vigilia di Natale,\nuna nuova carovana con migliaia di migranti in Messico sta per\nlasciare lo Stato meridionale di Chiapas cercando di avanzare\nverso il confine nord con gli Stati Uniti, a causa della\npresunta mancata attenzione delle autorità di immigrazione nel\nrisolvere le procedure di regolarizzazione.\n                                    \n                                       \n\t\t\t\t   Secondo il coordinatore dell'ong Centro per la dignità umana,\nLuis García Villagrán, sia l'Istituto nazionale per la\nmigrazione che la Commissione messicana per l'aiuto ai rifugiati\nhanno smesso di fornire assistenza ai richiedenti, il che ha\ncausato la detenzione di oltre 60.000 persone alla frontiera\nmeridionale. In base ai calcoli degli attivisti, circa\ncinquemila persone in giornata lasceranno la città di Tapachula,\ntra cui donne incinte e bambini con bisogni speciali.\n                                    \n                                       \n\t\t\t\t   Nel frattempo, il presidente messicano, Andrés Manuel López\nObrador, ha annunciato l'intenzione di rafforzare le misure di\ncontenimento dei migranti al confine meridionale. Allo scopo, il\ncapo dello Stato ha proposto al suo omologo americano, Joe\nBiden, di tenere un incontro il 27 dicembre a Città del Messico\ncon una delegazione di alto livello del governo Usa, guidata dal\nsegretario di Stato, Antony Blinken. \n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 9,
        "placed": "Abroad",
        "epoch": 1703451618.629941,
        "language": "IT",
        "source": "ANSA"
    },
    {
        "title": "Secondo arresto a Londra per il furto dell'opera di Banksy",
        "date_raw": "Sun, 24 Dec 2023 21:48:12 +0100",
        "date": "2023-12-24",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/12/24/secondo-arresto-a-londra-per-il-furto-dellopera-di-banksy_a108260a-d1be-4a9f-89cd-3bdc6fc957e7.html",
        "subtitle": "Cartello stop con droni rubato poche ore dopo la realizzazione",
        "content": "\n                                                \n            La polizia di Londra ha riferito di\naver arrestato un secondo uomo con l'accusa di furto e danni,\ndopo che un'opera d'arte realizzata da Banksy con un cartello\nstradale è stata rimossa da una strada a sud di Londra poche ore\ndopo la sua realizzazione.\n                                    \n                                       \n\t\t\t\t   Nel frattempo, il primo individuo arrestato per il furto\ndell'opera è stato rilasciato su cauzione fino a metà marzo in\nattesa di ulteriori indagini, ha aggiunto il servizio di polizia\nmetropolitana della capitale britannica.\n                                    \n                                       \n\t\t\t\t   L'installazione di Banksy, un segnale di stop coperto da tre\naerei che somigliano a droni militari, è emersa venerdì mattina\na un incrocio nel quartiere di Peckham. Meno di un'ora dopo che\nlo street artist aveva confermato che si trattava del suo ultimo\nlavoro - pubblicandone una foto sui social media - alcuni\ntestimoni ne hanno filmato il furto, postando i video online.\n                                    \n                                       \n\t\t\t\t\n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 1,
        "placed": "Abroad",
        "epoch": 1703451618.655291,
        "language": "IT",
        "source": "ANSA"
    },
    {
        "title": "Tensione a Belgrado, oppositori tentano irruzione in municipio",
        "date_raw": "Sun, 24 Dec 2023 21:44:16 +0100",
        "date": "2023-12-24",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/europa/2023/12/24/tensione-a-belgrado-oppositori-tentano-irruzione-in-municipio_f3b9842c-dc07-4644-8394-0aad51499c4f.html",
        "subtitle": "Polizia usa i lacrimogeni contro i manifestanti",
        "content": "\n                                                \n            Una nuova manifestazione\norganizzata oggi a Belgrado dall'opposizione per protestare\ncontro presunti brogli elettorali, è degenerata in serata in un\ntentativo di penetrare nella sede del municipio della capitale -\ncome riferito dai media locali. Radunatisi come di consueto\ndavanti alla sede della commissione elettorale, nel centro di\nBelgrado, i dimostranti si sono spostati verso il vicino\nmunicipio, scandendo slogan ostili al governo e al presidente\nAleksandar Vucic, accusati di aver falsificato il risultato del\nvoto del 17 dicembre, sia nelle elezioni parlamentari che in\nquelle amministrative a Belgrado.\n                                    \n                                       \n\t\t\t\t   In risposta, la polizia a Belgrado ha fatto uso di gas\nlacrimogeni per disperdere i dimostranti. Dal ministero\ndell'Interno è stato lanciato un appello a porre fine alle\nviolenze, sottolineando che l'attacco alle sedi istituzionali\ncostituisce un grave reato che comporta pesanti sanzioni.\n                                    \n                                       \n\t\t\t\t\n                                    \n                                       \n\t\t\t\t          \n                                \n\nRiproduzione riservata © Copyright ANSA\n\n\n\n",
        "ranked": 3,
        "placed": "Abroad",
        "epoch": 1703451618.6845322,
        "language": "IT",
        "source": "ANSA"
    },
    {
        "title": "Tunisia: Saied, elezioni locali tappa storica per democrazia",
        "date_raw": "Sun, 24 Dec 2023 14:35:51 +0100",
        "date": "2023-12-24",
        "url": "https://www.ansa.it/sito/notizie/mondo/mondo_rss.xml",
        "news_url": "https://www.ansa.it/sito/notizie/mondo/africa/2023/12/24/tunisia-saied-elezioni-locali-tappa-storica-per-democrazia_9c642069-75ca-45d0-b947-24e4a9484320.html",
        "subtitle": "Ma l'affluenza è molto bassa",
        "content": "\n            \n            Nessuna fila ai seggi in Tunisia\ndove oggi si vota fino alle 18 per eleggere 279 consigli locali,\nprimo passo di un processo dal basso che porterà\nall'instaurazione del Consiglio nazionale delle regioni e dei\ndistretti, ovvero la seconda camera del Paese, deputata a\ndeliberare su progetti di sviluppo locale. L'affluenza prevista\nè  molto bassa anche secondo molte testimonianze giunte da varie\nregioni.  Najla Abrougui, membro dell'Alta Commissione\nIndipendente per le Elezioni, ha tuttavia affermato ai media che\ngli indicatori sono finora buoni per quanto riguarda alcuni\naspetti del processo elettorale, che si è svolto senza intoppi\nda questa mattina. Il presidente tunisino Kaïs Saïed, nel suo\ndiscorso dopo il voto a Mhnila, ha sottolineato l'importanza dei\nconsigli locali per il loro ruolo nella formazione della seconda\ncamera e nella loro funzione di integrare tutte le componenti\ndella società tunisina. \"Stiamo ponendo la prima pietra di una\nnuova era che terrà conto delle aspirazioni delle persone e che\noffrirà loro tutte le capacità permettendo di esprimere\ndirettamente le proprie opinioni. Gli eletti saranno\nresponsabili nei confronti degli elettori che potranno ritirare\nla loro fiducia durante la legislatura se non soddisferanno le\nloro richieste\", ha detto il presidente. Il presidente ha\naffermato che queste riforme sono in linea con il percorso\nrivoluzionario della Tunisia. Ha parlato poi dell'importanza\ndella partecipazione attiva dei cittadini, soprattutto di quelli\nche nelle elezioni precedenti erano stati emarginati e ridotti a\nsemplici elettori. Le opposizioni hanno tuttavia boicottato il\nvoto definendolo \"illegale\" e \"imposto\", a loro dire, dal\npresidente Saied per completare il suo processo \"autoritario\".  \n(ANSA)\n          \n\nRiproduzione riservata © Copyright ANSA\n\n\n\n",
        "ranked": 5,
        "placed": "Abroad",
        "epoch": 1703451618.705962,
        "language": "IT",
        "source": "ANSA"
    }
]
